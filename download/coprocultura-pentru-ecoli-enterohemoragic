Escherichia coli (E. coli)   Escherichia coli (E. coli) este o bacterie Gram-negativa, care se afla in mod normal in intestin.Aceste bacterii nu determina instalarea niciunei patologii, daca incarcatura bacteriana este scazuta, insa multiplicarea acestora poate conduce la aparitia unor simptome specifice. De asemenea, este important de cunoscut si faptul ca exista anumite tulpini de E. coli care sunt mai virulente si care produc simptome severe, care necesita tratament medicamentos.Ce este Escherichia coli?Escherichia coli este o bacterie ce face parte din familia Enterobacteriaceae.Aceasta este facultativ aeroba, adica se poate dezvolta atat in medii care contin oxigen, cat si in cele fara oxigen. Tulpinile care se afla in mod normal in intestinul uman nu provoaca infectii, daca numarul de bacterii nu creste.Acestea au si roluri benefice in organismul uman, participand la procesul de digestie.Este important de mentionat ca E. coli poate produce infectii la nivelul:tractului gastrointestinal;tractului urinar;tractului biliar;sistemului respirator;ranilor.Serotipul O157:H7 este adesea principalul raspunzator pentru infectiile gastrointestinale, care se manifesta prin diaree.Tulpini de E. coliNu toate tulpinile de E. coli sunt benefice. Unele dintre acestea sunt destul de virulente si pot determina simptome destul de severe. Tulpinile care afecteaza sistemul digestiv si care determina diaree sunt urmatoarele:E. coli enterohemoragic - produce o toxina, denumita toxina Shiga, care este responsabila de aparitia diareei;E. coli enterotoxigen - determina diareea calatorului si este intalnita adeseori in medii in care regulile de igiena nu sunt respectate;E. coli enteroinvaziv - infectia apare prin consumul alimentelor si al apei contaminate si afecteaza tractul gastrointestinal;E. coli enteroagregativ - determina diareea calatorului;E. coli enteropatogen - calea de transmitere este fecal-orala si determina diaree apoasa;E. coli aderent difuz - simptomele apar ca urmare a atasarii bacteriei la nivelul mucoasei intestinale. E. coli transmitereTransmiterea E. coli se face adesea prin urmatoarele modalitati:consumul alimentelor si al apei contaminate;consumul alimentelor de origine animala nepreparate termic (carne, lapte, oua);consumul fructelor si al legumelor fara a fi spalate corespunzator;inotul in ape contaminate;contactul cu animale infectate;omiterea spalarii mainilor inainte de masa, dupa jocul cu un animal, dupa schimbarea scutecului unui bebelus sau dupa iesirea de la toaleta;nerespectarea regulilor de igiena.Unele persoane prezinta un risc mai mare de a dezvolta infectii cu E. coli.Printre acestea, se afla persoanele care:au un sistem imunitar slabit;au un tratament pentru gastrita sau ulcer - medicamentele administrate pentru aceste afectiuni determina scaderea aciditatii gastrice; astfel, se formeaza un mediu favorizant pentru multiplicarea bacteriana;calatoresc des;consuma alimente crude, de origine animala sau de origine vegetala, care nu au fost spalate corespunzator;nou-nascutii si varstnicii - sistemul lor imunitar este mai putin dezvoltat.Simptomele infectiei cu E. coliCele mai frecvente simptome ale infectiei cu bacteria E. coli sunt urmatoarele:dureri abdominale;crampe;senzatia de greata;varsaturi;pierderea apetitului;diaree (in functie de tulpina care determina infectia, diareea poate fi sanguinolenta);oboseala accentuata;febra - in infectia cu E. coli, temperatura nu depaseste 38 grade Celsius.E. coli la copiiInfectia cu E. coli la copii se manifesta aproximativ ca la adulti, in cele mai multe dintre situatii. Cu toate acestea, este important a observa cu atentie simptomele pe care cel mic le manifesta. O diaree severa sau care se agraveaza poate determina deshidratare. Aceasta conduce la tulburari hidroelectrolitice serioase. Este important a cunoaste semnele de alarma si a merge cat mai repede la un medic, daca astfel de semne apar. Printre acestea se afla:diareea severa ce persista mai mult de 2 zile;urina este de culoare inchisa;cantitatea de urina scade;senzatia de gura uscata;senzatia de ameteala;sange in scaun;febra mai mare de 38 grade Celsius.Diagnosticul infectiei cu E. coliBacteria poate fi evidentiata prin teste de laborator. In functie de localizarea acesteia, se recolteaza diferite tipuri de probe, ce sunt, ulterior, analizate in laborator. Astfel, pot fi recoltate probe, precum:sange - pentru realizarea hemoculturilor, analiza utila in septicemie (infectie generalizata);materii fecale - pentru infectiile care se manifesta cu diaree;urina - in cazul infectiilor tractului urinar;sputa - in infectia sistemului respirator;secretie otica - atunci cand sunt prezente infectiile la nivelul urechii;lichid cefalorahidian - cand este suspectata meningita;secretiile purulente - de la nivelul ranilor infectate.Coprocultura este o analiza ce detecteaza prezenta bacteriei E. coli in scaun (materiile fecale). Aceasta investigatie este indicata in urmatoarele situatii:diaree severa, care persista mai mult de cateva zile;scaun cu sange;crampe;dureri abdominale severe;meteorism (balonare);suspectarea unei endemii de E. coli la nivelul unei comunitati (exemplu: copiii dintr-o clasa prezinta aceleasi simptome, printre care diareea).Complicatiile infectiei cu E. coliCea mai frecventa complicatie a infectiei cu E. coli este sindromul hemolitic uremic. Acesta apare in cadrul infectiei cu tulpina enterohemoragica. Sindromul hemolitic uremic se dezvolta dupa aproximativ o saptamana de la debutul infectiei. Semnele si simptomele caracteristice acestui sindrom sunt urmatoarele:scaderea cantitatii de urina;fata palida;mucoase uscate;fatigabilitate (oboseala accentuata).Prezenta acestor semne constituie un semn de alarma si necesita consultul medical cat mai rapid. In cadrul sindromului hemolitic uremic, rinichii isi pierd treptat functionalitatea. Ca urmare, consultul medical si tratamentul adecvat sunt esentiale.Tratamentul infectiei cu E. coliIn cele mai multe situatii, infectia cu E. coli se trateaza simptomatic.Antibioticele nu sunt recomandate, deoarece acestea distrug celulele bacteriene, determinand cresterea concentratiei de toxine din organism. De asemenea, nici medicamentele antidiareice nu sunt indicate. Prin actiunea acestora, eliminarea bacteriilor este impiedicata, iar toxinele produse de acestea sunt pastrate in organism.Insa, pentru a nu se instala deshidratarea, care este favorizata de diaree si varsaturi, este recomandat consumul ridicat de lichide (apa, ceai, solutii de reechilibrare hidrica prin electroliti).In cadrul infectiei cu E. coli, odihna este un factor important in vindecare. De aceea, medicii recomanda cat mai multa odihna si repaus.In cazul in care infectia cu E. coli este prezenta in alta zona a organismului, in afara de tractul gastrointestinal, tratamentul este necesar. Pentru aceasta, se realizeaza cultura bacteriana si antibiograma, care evidentiaza antibioticele la care bacteria este sensibila. Sunt prescrise antibiotice, in doze corespunzatoare varstei si starii medicale a pacientului. Suplimentar fata de antibiotic, se administreaza si medicamente care sa amelioreze simptomele.Este important a consulta medicul inca de la aparitia primelor simptome.Acesta iti poate spune ce tratament este potrivit pentru tine, dozele si modul de administrare.Preventia infectiei cu E. coliInfectia cu E. coli poate fi prevenita prin adoptarea urmatoarelor:spalarea mainilor inainte de consumulul alimentelor;spalarea corespunzatoare a fructelor si a legumelor;prepararea termica peste 160 de grade Celsius a produselor de origine animala;pasteurizarea laptelui de origine animala;folosirea separata a ustensilelor de bucatarie (tocatoare, cutite) pentru prepararea alimentelor de origine animala si vegetala;nu spala carnea inainte de preparare, pentru ca suprafetele din bucatarie se contamineaza cu apa prin stropire, iar bacteriile de pe carne oricum vor disparea prin procesul de gatire.Este important a te spala pe maini in urmatoarele situatii:inainte de a gati;inainte de a te juca impreuna cu un copil;inainte de a pansa ranile;dupa folosirea toaletei;dupa schimbarea scutecelor copilului;dupa atingerea animalelor;dupa atingerea obiectelor murdare.Spalarea corespunzatoare a mainilor se face cu apa si sapun, pentru cel putin 1 minut. Este necesar a spala viguros palmele cu sapun, apoi a spala degetul mare si partea dorsala a mainilor. Ulterior, mainile se clatesc bine cu apa, iar excesul de apa se absoarbe cu un prosop curat.In cazul in care nu ai la indemana apa si sapun, opteaza pentru o solutie de igienizare pe baza de alcool. Este important a utiliza solutii ce au o concentratie de minim 60% alcool. Solutia se pune intr-o cantitate suficienta pe palme si se distribuie uniform pe toata suprafata mainilor, pana la uscare.Este important de mentionat ca solutiile de igienizare nu inlocuiesc spalarea cu apa si sapun.Infectiile cu E. coli pot fi prezente la nivelul diferitelor zone din organism. In functie de localizarea acestora, abordarea terapeutica este diferita. Spre exemplu, in cazul infectiilor tractului gastrointestinal, principala recomandare consta in hidratare corespunzatoare si odihna, insa este util a efectua un consult medical, inca de la aparitia primelor simptome. Bibliografie:www.who.int, https://www.who.int/news-room/fact-sheets/detail/e-coli, accesat la data 03.12.2022;www.healthline.com, https://www.healthline.com/health/contagious-e-coli#prevention, accesat la data 03.12.2022;www.everydayhealth.com, https://www.everydayhealth.com/e-coli/contagious/, accesat la data 03.12.2022;www.health.gov.on.ca, https://www.health.gov.on.ca/en/public/publications/disease/ecoli.aspx, accesat la data 03.12.2022;my.clevelandclinic.org, https://my.clevelandclinic.org/health/diseases/16638-e-coli-infection, accesat la data 03.12.2022;www.mayoclinic.org, https://www.mayoclinic.org/diseases-conditions/e-coli/symptoms-causes/syc-20372058, accesat la data 03.12.2022;www.cdc.gov, https://www.cdc.gov/ecoli/general/index.html, accesat la data 03.12.2022;kidshealth.org, https://kidshealth.org/en/parents/ecoli.html, accesat la data 03.12.2022.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  