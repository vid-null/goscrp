Antigen Neisseria Gonorrhoeae Contacteaza-ne   Informatii cliniceGonoreea este una dintre cele mai frecvente boli cu transmitere sexuală (BTS) iar testarea pentru o infecție cu gonoree este utilizată pentru a detecta și diagnostica boala.Testarea ARNr pentru gonoree este un test molecular de ultima generatie care detecteaza cu acuratete materialul genetic al bacteriei care cauzeaza boala (Neisseria gonorrhoeae).Acest tip de test poate fi efectuat dintr-o simpla proba de urina sau prin prelevarea secretiei, cu ajutorul unui tampon, din orice focar potential al infectiei.Testul are o excelenta sensibilitate si specificitate si este preferat astazi de clinicienii din toata lumea unor tehnici mai laborioase, de durata sau cu rezultate mai putin precise.Gonoreea sau blenoragia este una dintre cele mai cunoscute afectiuni cu transmitere sexuala (BTS), cauzata de gonococ, numit si bacteria Neisseria gonorrhoeae.Gonococul este usor de recunoscut la microscop dupa aspectul sau tipic de boaba de cafea si preferinta pentru dispunerea in perechi (diplococi sau asociere de cate doi gonococi).Barbatii si femeile cu varsta cuprinsa intre 15 si 29 de ani au cea mai mare incidenta a gonoreei. Mai multi factori de risc contribuie la cresterea frecventei bolii, printre ei regasindu-se numarul de parteneri sexuali, practicile si preferintele sexuale, lipsa utilizarii prezervativelor si mobilitatea populatiei. In timp ce tractul urogenital este cel mai frecvent afectat (colul uterin la femei, uretra la barbati), se intalnesc des si alte localizari, cum ar fi rectul, faringele si conjunctiva.Barbatii sunt de obicei simptomatici, cel mai frecvent simptom fiind secretia uretrala care poate fi redusa si clara sau tulbure, purulenta, de culoare alb-galbuie, insotita de dificultate de urinare (disurie). Barbatii asimptomatici sunt un rezervor important pentru transmitere.La femei predomina infectia endocervicala (a colului uterin). Femeile sunt majoritar asimptomatice, de aceea se estimeaza ca prevalenta reala a gonoreei este probabil mult mai mare decat cea raportata. Cand este simptomatica, gonoreea se poate confunda usor la femei cu alte infectii genitale (secretii alb galbui, dispareunie, sangerari intre menstre).Ingrijoratoare este evolutia sa silentioasa, intrucat boala poate avansa prin cavitatea uterina spre tractul genital superior determinand boala inflamatorie pelvina, prezenta la 15% dintre femeile infectate, ceea ce duce la o probabilitate crescuta de infertilitate si sarcina extrauterina.Infectiile oculare apar cel mai frecvent la nou-nascutii care sunt expusi contaminarii in canalul de nastere si pot duce la cicatrici sau perforatii ale corneei. Complicatiile potentiale includ boala inflamatorie pelvina la femei si epididimita, prostatita si orhita gonococica la barbati. Pot aparea, de asemenea, bacteriemia gonococica (diseminare in sange), faringita si artrita.  In timp ce antibioticele au tratat cu succes gonoreea de zeci de ani, in ultima perioada N. gonorrhoeae a dezvoltat tot mai mult multirezistenta la compusii antimicrobieni.Testarea gonoreeiCultura bacteriana de rutina a fost considerata anterior testul standard de aur pentru diagnosticul infectiei cu N gonorrhoeae . Cu toate acestea, bacteriile sunt instabile in vitro (in mediul extern), de aceea sunt necesare conditii precise de recoltare, transport si procesare a probelor pentru a mentine viabilitatea organismului si cultivarea cu succes.Exista teste calitative de identificare a antigenului de Neisseria. O modalitate de testare mai rapida a infectiei cu Neisseria o constituie punerea in evidenta a antigenului gonoreic ce poate fi un instrument util in diagnosticul infectiei. Testul are la baza o metoda imunologica ce foloseste anticorpi mono- si policlonali pentru identificarea specifica a antigenului N. gonorrhoeae, insa necesita o anumita concentratie de bacterii si poate depinde de tehnica de recoltare.Testarea moleculara: Metodele de diagnostic preferate astazi sunt testele moleculare, cum ar fi testul de amplificare a acidului nucleic (NAAT). Acest test detecteaza materialul genetic al Neisseria gonorrhoeae (ARNr) si este mult mai sensibil si mai specific decat alte teste. In plus, permite analiza unei game largi de tipuri de probe, fie ele endocervicale, vaginale, uretrale sau de urina, etc.Screening-ul si performanta imbunatatite ale testarii ARNr pentru gonoree au dus la un numar crescut de cazuri diagnosticate cu acuratete. Ratele de detectie imbunatatite rezulta atat din performanta crescuta a testului, cat si din acceptarea usoara de catre pacienti a testarii urinei sau altor probe. Identificarea precoce a infectiei le permite partenerilor sexuali sa caute testare si tratament cat mai curand posibil si reduce riscul de raspandire a bolii. Tratamentul prompt reduce riscul de complicatii la femei.Testul ARNr de depistare a gonoreei este bazat pe utilizarea tehnologiei de amplificare a acizilor nucleici (NAAT) prin amplificarea mediata prin transcriptie (TMA) pentru a detecta ARNr de Neisseria gonorrhoeae.Testul prezinta in cazul probelor recoltate pe tampon endocervical o sensibilitate de 99.2% si o specificitate de 99.6% iar in cazul probelor de urina la barbati 98.5% sensibilitate si respectiv 99.6% specificitate in cazul infectiei cu cNeisseria gonorrhoeae.Indicatii pentru testareTestarea moleculara pentru gonoree este un test rapid, precis, care are doua scopuri: depistarea infectiei la persoane asimptomatice (screening) sau testarea in scop de diagnostic sau excludere a bolii la persoane cu simptomatologie de infectie cu transmitere sexuala.ScreeningGhidurile internationale recomanda testarea moleculara in scop de screening pentru Neisseria gonorrhoeae:Toate femeile active sexual sub 25 de ani ar trebui sa fie testate anual pentru gonoree.Femeile cu varsta mai mare de 25 de ani ar trebui sa fie testate anual daca au un nou partener sexual sau un istoric de parteneri multipli.  Se recomanda ca toate femeile active sexual, inclusiv cele care sunt insarcinate, sa primeasca un screening de rutina daca prezinta un risc crescut de infectie. Factorii de risc includ varsta mai mica de 25 de ani, antecedente de BTS, parteneri sexuali noi sau multipli, utilizarea inconsecventa a prezervativului si istoricul de prostitutie sau consum de droguri.La barbatii care fac sex cu alti barbati, se recomanda, de asemenea, efectuarea unui screening anual.Partenerii  sexuali ai persoanelor confirmate cu gonoree.DiagnosticTestarea in scop diagnostic este indicata:La adultii activi sexual, atunci cand apar simptome ale acestei boli, cum ar fi: durere la urinare, secretii anormale din penis, anus sau vagin, sangerari vaginale intre menstruatii sau durere si umflarea testiculelor.La nou-nascuti, cand exista conjunctivita.Diagnosticul precoce al infectiilor cu Neisseria gonorrhoeae prin intermediul detectiei ARN-ului bacterian este deosebit de important pentru prevenirea raspandirii agentului patogen si aparitia complicatiilor secundare care pot fi reprezentate de infertilitate, sarcini ectopice si durere pelvina cronica.Identificarea materialului genetic al gonococului in urma screening-ului si eliberarea unui rezultat pozitiv la test face necesara testarea tuturor partenerilor sexuali ai pacientului.De ce sa faci testul?Testul de depistare a gonoreei bazat pe ARNr este un test rapid, neinvaziv, nedureros, care are o rata inalta de specificitate si sensibilitate, deci o acuratete ridicata pentru depistarea infectiilor cu gonococ, chiar atunci cand sunt asimptomatice.Gonoreea este o infectie care este grevata de multiple complicatii, in special privind infertilitatea si sarcinile ectopice, dar si alte complicatii la barbati, de aceea este necesar sa faci testul daca:ai avut relatii intime cu parteneri noi sau multiplinu folosesti constant prezervativulai avut anterior alte infectii cu transmitere sexualaesti consumator de droguriesti lucrator sexualai un partener infidelDe asemenea, medicul iti va recomanda testarea in cazul in care suspecteaza gonoreea sugerata de prezenta unor simptome, cum ar fi: secretii albe - galbui, purulente, la nivelul glandului penisului, vaginale sau rectale, dificultati sau usturimi la urinare, sangerari intre ciclurile menstruale si durere la contactul sexual.In multe cazuri, la femei, boala este asimptomatica, cu toate acestea evolueaza insidios si poti ajunge sa constati complicatiile ei (sarcini extrauterine, dureri pelvine, infertilitate).De aceea, medicul va investiga prezenta unei BTS , in special gonoree sau chlamydia, ca un posibil substrat pentru aceste complicatii.O situatie speciala o reprezinta graviditatea, pentru ca, daca ai contractat infectia cu gonococ, nou-nascutul se poate confrunta cu un risc crescut de conjunctivita gonococica dupa nastere si complicatii redutabile care impun medicului efectuarea testarii atat pentru mama cat si pentru nou-nascut, pentru o interventie de urgenta.Screening-ul si performanta imbunatatite ale Testarii ARNr pentru gonoree au dus la un numar crescut de cazuri diagnosticate cu acuratete. Ratele de detectie imbunatatite rezulta atat din performanta crescuta a testului, cat si din acceptarea usoara de catre pacienti a testarii urinei sau altor probe.Identificarea precoce a infectiei le permite partenerilor sexuali sa urmeze tratament cat mai curand posibil si sa reduca riscul de raspandire sau evolutie a bolii.Mod de recoltareEste nevoie de un fel de pregatire prealabila?Este important sa informezi medicul despre utilizarea antibioticelor sau a dusurilor sau cremelor vaginale in cele 24 de ore inainte de obtinerea probei vaginale, deoarece rezultatele ar putea fi afectate.Menstruatia nu afecteaza rezultatele.In cazul unei probe de urina, se recomanda sa astepti aproximativ doua ore dupa ultima urina pentru a recolta proba.Ce mostra este necesara?Analiza se efectueaza pe baza urmatoarelor probe:Tampon endocervical in cazul persoanelor de sex feminin, recoltarea fiind efectuata de catre medicul ginecolog;Tampon uretral, mai ales la barbatiUrina din primul jet in cazul persoanelor de sex masculin (pacientul nu trebuie sa urineze in ora anterioara recoltarii, unii medici recomandand chiar doua ore);Secretii conjunctivale si nazo faringiene in cazul nou-nascutilor care prezinta suspiciune de infectie cu gonococ.In unele cazuri se pot recolta secretii rectale cu ajutorul tamponului special.In cazurile suspectate de coinfectii cu N gonorrhoeae si Chlamydia trachomatis , specimenul de col uterin pentru detectarea N gonorrhoeae trebuie prelevat inaintea specimenului pentru C trachomatis , deoarece N gonorrhoeae este prezent in mucusul de la endocervix si C trachomatis este prezent in celulele cervicale.InterpretareUn rezultat pozitiv indica prezenta ARNr de Neisseria gonorrhoeae  in specimenul recoltat si sustine cu fermitate un diagnostic de infectie cu gonoree.  Un rezultat negativ indica faptul ca ARNr pentru N gonorrhoeae nu a fost detectat in specimen.Un rezultat negativ nu exclude, insa, posibilitatea infectiei. Daca indicatiile clinice sugereaza puternic o infectie cu gonococ trebuie recoltate probe suplimentare pentru testare.Un rezultat echivoc indica faptul ca un nou specimen trebuie colectat.Determinarea ARN-ului pentru Neisseria gonorrhoeae nu este indicata pentru evaluarea raspunsului terapeutic deoarece materialul genetic al patogenului persista cel putin 3 saptamani dupa incheierea tratamentului, in cazul persoanelor cu diagnostic anterior pozitiv de infectie.Unde se recolteaza?In toate punctele de recoltare ale retelei.Eliberare rezultateRezultatele se elibereaza in 2 pana la 4 zile lucratoare. Bibliografie:www.mayocliniclabs.comwww.ncbi.nlm.nih.govCere o programare Nume  Prenume  Email  Telefon   Sunt de acord sa primesc e-mailuri despre noutati si oferte personalizate. Acord Prin completarea formularului de mai sus sunt de acord sa fiu contactat/a de catre Reteaua de sanatate REGINA MARIA in legatura cu serviciile medicale solicitate Acest site este protejat de reCAPTCHA si se aplica Politica de confidentialitate si Termeni si conditii.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  