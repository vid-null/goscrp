Antigen Neisseria Gonorrhoeae în secreții urogenitale 78.00 Lei Contacteaza-ne   DescriereNeisseria gonorrhoeae este o bacterie Gram negativa, care se transmite prin intermediul contactului sexual neprotejat. Aceasta determina o boala cu transmitere sexuala, cunoscuta ca gonoree. Transmiterea infectiei se poate face si pe cale verticala, de la mama la fat, in timpul nasterii.In majoritatea cazurilor, infectia cu Neisseria determina la femei cervicita, iar la barbati, uretrita. Alte localizari ale infectiei pot fi la nivelul anusului sau al faringelui. Este important ca infectia sa se trateze inca din primele stadii. Lasata netratata, poate determina complicatii, precum:boala inflamatorie pelvina;endometrita;prostatita gonococica;epididimita;infertilitate;sarcina ectopica.Determinarea antigenului Neisseria gonorrhoeae este o analiza care permite diagnosticarea infectiei. In functie de laboratorul de analize medicale, identificarea antigenului poate fi realizata prin doua modalitati:PCR (reactie de polimerizare in lant);ELISA (test imunosorbant legat de enzima).PCR este o tehnica moleculara ce prezinta sensibilitate si specificitate crescute in diagnosticarea infectiei. Aceasta metoda consta in amplificarea materialului genetic bacterian si identificarea acestuia. Spre deosebire de PCR, ELISA permite detectarea infectiei printr-o reactie antigen-anticorp. Astfel, proba pacientului este plasata pe o suprafata cu anticorpi monoclonali specifici pentru antigenul bacterian.IndicatiiAnaliza pentru determinarea antigenului Neisseria gonorrhoeae este indicata de medic pentru:screening-ul bolilor cu transmitere sexuala;stabilirea diagnosticului de gonoree;monitorizarea eficacitatii tratamentului.Infectia a fost observata mai frecvent in cazul persoanelor care prezinta factori de risc, precum:contact sexual neprotejat;relatii sexuale cu parteneri multipli;homosexualitatea;infectia HIV.Analiza pentru determinarea gonoreei este indicata si femeilor care doresc sa ramana insarcinate sau au deja o sarcina. Infectia se poate transmite la fat si poate conduce la complicatii serioase ale acestuia. Instituirea tratamentului la mama inca din primele stadii ale infectiei scade riscul aparitiei complicatiilor la fat.In cazul unei infectari, ambele sexe prezinta simptome. La femei, manifestarile pot fi observate dupa aproximativ 10 zile de la infectare sau poate fi asimptomatice. Printre cele mai frecvente manifestari care pot aparea se afla:disurie (disconfort la urinare);polachiurie (mictiuni frecvente);prurit vulvar (senzatie de mancarime);disconfort sau durere pelvina;dispareunie (disconfort in timpul actului sexual);scurgeri vaginale anormale, de culoare alb-galbui.Spre deosebire de femei, la barbati simptomele se manifesta mai repede, dupa aproximativ 3 zile de la contactul sexual neprotejat. De cele mai multe ori, acestia se prezinta la medic cu:disurie;durere pelvina;edem testicular (umflare);secretii uretrale alb-galbui.Pregatirea pentru analizaObtinerea unor rezultate corecte necesita o pregatire adecvata a pacientului. De aceea, este indicat ca inainte de prelevarea probelor pentru analiza sa se evite administrarea antibioticelor. Aceasta pot conduce la rezultate fals-negative. De asemenea, este important ca femeile sa nu efectueze dusuri vaginale sau sa aplice creme, ovule, lubrifianti la nivel vaginal inainte de recoltarea probelor.Atat barbatii, cat si femeile necesita a evita urmatoarele cu 2 zile inainte de prelevarea probelor:contactul sexual;aplicarea tratamentelor locale;folosirea antisepticelor locale.Mod de recoltareSecretie vaginalaRecoltarea secretiei vaginale se face in afara perioadei menstruale. Prelevarea se realizeaza de catre personalul medical specializat. Se utilizeaza un speculum pentru a indeparta peretii vaginului si se introduce un tampon care permite colectarea secretiei vaginale. Procedura nu este dureroasa si dureaza cateva minute.Secretie uretralaProba de secretie uretrala se obtine prin introducerea unui tampon la nivelul uretrei.Pacientul poate simti un usor disconfort, care dispare spontan. Prelevarea probei dureaza cateva minute.InterpretareRezultat pozitivRezultatele sunt elaborate de catre laboratorul de analize medicale in aproximativ 3 zile.Obtinerea unui rezultat pozitiv indica prezenta infectiei cu Neisseria gonorrhoeae.Rezultat negativUn rezultat negativ este de cele mai multe ori sugestiv pentru lipsa bacteriei in secretiile recoltate. Cu toate acestea, pot exista situatii in care se obtine un rezultat fals negativ, cum se intampla in cazul administrarii antibioticelor. Daca medicul suspecteaza prezenta infectiei, poate recomanda repetarea testului sau efectuarea altor investigatii suplimentare.Gonoreea este o boala cu transmitere sexuala care poate determina complicatii, precum infertilitatea. Tratarea acestei infectii in stadiile incipiente permite ameliorarea simptomelor si reduce riscul transmiterii bolii si altor persoane. Cu toate acestea, preventia este extrem de importanta pentru evitarea infectarii. Sursa:www.testing.com, https://www.testing.com/tests/gonorrhea-test/, accesat la data 29.09.2023;www.sciencedirect.com, https://www.sciencedirect.com/topics/agricultural-and-biological-sciences/neisseria-gonorrhoeae, accesat la data 29.09.2023;www.uptodate.com, https://www.uptodate.com/contents/clinical-manifestations-and-diagnosis-of-neisseria-gonorrhoeae-infection-in-adults-and-adolescents/print, accesat la data 29.09.2023.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  