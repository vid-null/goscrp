Anticorpi anti – trichinella spiralis IgG 93.00 Lei Contacteaza-ne   DescriereTrichineloza este o infecție cauzată de Trichinella spiralis, un nematod ce parazitează în stadiul larvar musculatura unor mamifere sălbatice (porc mistreț, urs, lup, vulpe) sau domestice (porc). Infecția ajunge la om prin ingestia de carne crudă sau insuficient preparată termic (în principal cea de porc), determinând forme clinice cu manifestări variate.Sub acțiunea enzimelor digestive ale stomacului, larvele sunt eliberate din chistul muscular și rămân la nivelul intestinului subțire până când ajung la maturitate. Femela adultă începe să depună larve mici, mobile, care ajung în circulația generală, apoi în tot organismul. Evoluția este continuată numai de larvele care ajung în mușchii striați. Cei mai infectați sunt mușchii diafragmului, laringelui, limbii, mușchii intercostali, maseter, biceps, gastrocnemian. Gravitatea bolii depinde de numărul larvelor ingerate și de starea de imunitate a organismului. Infecția cu Trichinella spiralis induce un răspuns umoral, anticorpii serici fiind direcționați în special către larvele tinere. Acești anticorpi ating un nivel maxim între săptămâna a 3-a și a 5-a ale infecției și scad spre săptămânile a 9-a și a 10-a (pot persista câțiva ani după infecție). Valoarea diagnostică a testelor serologice crește dacă la examene repetate se surprinde o schimbare în titrul anticorpilor sau trecerea de la negativ la pozitiv.Testul de tip ELISA imunoenzimatic este rapid și are o sensibilitate mare, anticorpii fiind detectabili, cel mai devreme, după 10 zile de la infecție (de obicei, după 12-14 zile). Testul folosește un antigen excretor – secretor purificat, provenit din larva de Trichinella (de la porci infectați). IndicatiiPacienții susceptibili de infecție cu TrichinellaInterpretariRezultatele testului trebuie corelate întotdeauna cu diagnosticul clinic și alte teste de laboratorUn rezultat negativ nu exclude o trichinelozăDatorită nivelului scăzut de anticorpi în stadiile precoce ale infecției, testul poate indica rezultate negative sau echivoce. Dacă există o suspiciune clinică, testul trebuie repetat după 2-4 săptămâniUn rezultat pozitiv nu exclude influența altor patogeniFii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  