Lipaza (LIPA) 26.00 Lei Contacteaza-ne   DescriereTestul pentru determinarea concentratiei de lipaza este o investigatie medicala utilizata pentru diagnosticarea afectiunilor pancreasului. Acesta este un organ localizat posterior de stomac in regiunea epigastrica. Pancreasul are o componenta endocrina, cu rol in secretia  hormonala si o componenta exocrina care sintetizeaza si secreta enzime.Lipaza este o enzima  produsa la nivel pancreatic si eliberata la nivel duodenal. Aceasta are rol in digestia lipidelor din alimentatie, facilitand in acest mod procesul de absorbtie. De asemenea, lipaza se poate gasi in cantitati reduse si la nivel sanguin. Afectiunile care sunt insotite de inflamatia si deteriorarea tesutului pancreatic se asociaza cu o crestere a concentratiei sanguine a lipazei. IndicatiiDozarea lipazei sanguine este realizata cu urmatoarele scopuri:diagnosticarea afectiunilor acute pancreatice;monitorizarea evolutiei bolii sub tratament;identificarea si monitorizarea afectiunilor cronice digestive (boala Crohn, fibroza chistica, boala celiaca), care au ca efect secundar afectarea pancreatica.Testul este recomandat  in cazul pacientilor care se prezinta cu simptome specifice afectiunilor pancreatice. De asemenea, pentru stabilirea diagnosticului de certitudine, medicul poate indica unele investigatii suplimentare (testul pentru dozarea amilazei).Tabloul clinic specific pacientilor cu patologie pancreatica cuprinde urmatoarele semne si simptome:meteorism (balonare);durere abdominala;febra;stare de greata;varsaturi;sensibilitate la palpare abdominala;hipertensiune;icter;diaree.Mod de recoltareMedicul va recomanda pacientului sa evite consumul de alimente si bauturi inainte de prelevarea probei pentru o durata de cel putin 8 ore. De asemenea, unele medicamente sau suplimente alimentare se asociaza cu o crestere a concentratiei lipazei sanguine. Printre acestea se regasesc opioidele (codeina) si contraceptivele orale. De aceea este important ca pacientul sa informeze medicul cu privire la medicatia pe care acesta o urmeaza.Inainte de recoltare, personalul medical specializat va plasa la nivelul bratului pacientului un garou, cu scopul de a evidentia planul venos. Urmaoarea etapa consta in asepsia zonei unde se realizeaza punctia. Recoltarea se realizeaza prin abord venos, prin intermediul unui ac. In momentul introducerii acului, pacientul poate simti un usor disconfort, care dispare in cateva secunde. Proba de sange este stocata intr-un recipient special (vacutainer) ce va fi trimis la laboratorul de analize.La sfarsitul procedurii, pacientul va fi instruit sa aplice la nivelul zonei de punctie o usoara presiune. Astfel, riscul de aparitie al echimozei locale este diminuat. Durata procedurii este de aproximativ 5 minute.Rezultatele analizei sunt furnizate de laboratorul de analize in aproximativ 3-4 zile lucratoare. Se recomanda vizita pacientului la cabinetul medical pentru:interpretarea rezultatelor;stabilirea diagnosticului;instituirea tratamentului optim.Concentratia sanguina a lipazei se masoara in U/L (unitati pe litru). De asemenea, unele laboratoare de analize pot furniza rezultatul in µkat/L (microkatal pe litru). Valoarea normala furnizata in urma efectuarii testului pentru dozarea lipazei este mai mica de 60 U/L.Valori crescute O concentratie foarte crescuta a lipazei este frecvent identificata in cazul pacientilor diagnosticati cu pancreatita acuta. Pentru stabilirea diagnosticului de certitudine, medicul va recomanda efectuarea unor teste suplimentare.De asemenea, cresterea concentratiei sanguine a lipazei poate aparea si in alte afectiuni. Printre acestea se regasesc:boala cronica de rinichi;cancerul pancreatic;ulcerul peptic;patologiile intestinale;afectiunile vezicii biliare;patologiile glandelor salivare;diabetul.Un nivel crescut al lipazei poate fi observat la persoanele aflate sub tratament cu anumite clase de medicamente. Printre acestea se regasesc:diureticele;codeina;contraceptivele orale;hipocolesterolemiante.Valori scazuteIn mod normal, la nivel sanguin se detecteaza concentratii scazute ale lipazei. Insa, in urma efectuarii testului,  o valoarea foarte scazuta a lipazei poate fi furnizata in stadiile avansate ale anumitor boli. In acest caz deteriorarea permanenta a celulelor pancreatice scade sinteza si secretia de lipaza.Printre patologiile cronice care determina valori scazute ale lipazei se regasesc:pancreatita cronica;fibroza chistica.Testul pentru dozarea lipazei de la nivel sanguin este o analiza medicala frecvent recomandata in cazul afectiunilor pancreatice. Aceasta este utila in procesul de diagnostic al pancreatitei acute, alaturi de alte investigatii medicale (dozarea amilazei). S-a constatat o crestere a lipazei si in alte afectiuni ale tubului digestiv. Printre acestea se regasesc cancerul pancreatic, diabetul, patologiile intestinale si ulcerul peptic. Diagnosticarea precoce a patologiei si instituirea tratamentului corespunzator contribuie la ameliorarea calitatii vietii pacientului si la scurtarea duratei bolii.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  