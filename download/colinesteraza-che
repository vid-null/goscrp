Colinesteraza (CHE) 40.00 Lei Contacteaza-ne   DescriereColinesterazele sunt enzime implicate în funcționarea corectă a sistemului nervos. Există 2 tipuri de enzime colinesterazice separate în organism:Acetilcolinesteraza - găsită în celulele roșii din sânge, precum și în plămâni, splină, terminațiile nervoase și materia cenușie a creieruluiPseudocolinesteraza (butirilcolinesteraza) în ser, în ficat, mușchi, pancreas, inimă și materia albă a creierului.Testele de colinesterază măsoară activitatea acestor enzime.Acetilcolinesteraza este implicată în transmiterea impulsurilor nervoase prin descompunerea acetilcolinei, o substanță chimică care ajută la transmiterea semnalelor prin terminațiile nervoase. O scădere a activității enzimei acetilcolinesteraza are ca rezultat excesul de acetilcolină în terminațiile nervoase. Acest lucru poate duce la suprasolicitarea nervilor din țesuturile și organele corpului.Pseudocolinesteraza este implicată în procesarea și metabolizarea medicamentelor.IndicatiiExpunerea la pesticide cu organofosfațiInsecticidele care conțin organofosfați pot inhiba activitatea colinesterazei și a pseudocolinesterazei. Simptomele pot fi severe cu expunerea acută la aceste pesticide sau pot apărea treptat cu expunere cronică. Absorția poate apărea prin inhalare, ingestie sau contact cu pielea. Simptomele precoce pot include: dureri de cap, amețeli, greață, transpirație, salivare, lăcrimare excesivă. Pe măsură ce efectele intoxicației se înrăutățesc, pot apare câteva simptome suplimentare : vărsături, diaree, vedere întunecată sau încețoșată datorată contracturii pupilare, slăbiciune musculară, lipsă de coordonare, insuficiență respiratorie. În cazuri grave,apar crize, comă și moarte. Testarea acetilcolinesterazei din celulele roșii din sânge și a pseudocolinesterazei serice se poate comanda pentru a detecta intoxicațiile acute sau pentru a monitoriza persoanele cu expunere profesională la aceste produse chimice, lucrătorii agricoli sau cei care lucrează cu produse chimice industriale.Moștenirea deficienței de pseudocolinesterază.Unii indivizi au o deficiență moștenită, datorită unei modificări genetice a enzimei pseudocolinesterază. Această enzimă este utilizată de organism pentru a inactiva ( metaboliza ) succinilcolina, un relaxant muscular care este utilizat în mod obișnuit în timpul intervenției chirurgicale. Persoanele care au un nivel scăzut sau o pseudocolinesterază defectă pot prezenta efecte prelungite ale medicamentului, cu paralizie musculară prelungită și apnee după anestezie. În plus, persoanele homozigote pot prezenta un risc mai mare de efecte adverse decât cei heterozigoți. Testarea pentru pseudocolinesterază poate fi efectuată înainte de intervenția chirurgicală la cei cu antecedente familiale de apnee prelungită după utilizarea succinilcolinei, pentru a determina dacă acestea prezintă risc de complicații legate de acest medicament.Se recomandă screening-ul pre-chirurgical pentru activitatea pseudocolinesterazei, dacă o persoană sau o rudă apropiată a suferit o paralizie prelungită și apnee după utilizarea succinilcolinei pentru anestezie în timpul unei operații.InterpretariDupă expunerea la compuși organofosforici, activitatea AchE și PchE poate scădea la aproximativ 80% din normal înaintea apariției oricărui simptom și scăderea la 40% din normal înainte de apariția severă a simptomelor. Cei care sunt expuși în mod regulat la acești compuși pot fi monitorizați pentru expunerea toxică prin stabilirea unui nivel de activitate inițială și apoi prin testarea în mod regulat pentru a urmări o reducere semnificativă a activității AchE și PchEÎn cazul expunerii acute la pesticide, nivelurile de activitate a colinesterazei scăzute semnificativ indică, de obicei, absorbția excesivă a compușilor organofosfați. Activitatea PchE și AchE este, de obicei, scăzută în câteva minute până la ore după expunere. Activitatea PchE se poate regenera în câteva zile până la săptămâni, în timp ce activitatea AchE va rămâne scăzută pentru o perioadă de până la 3 luni. Atât activitățile plasmatice, cât și cele ale celulelor roșii sunt imediat afectate de expunerea la pesticide dar, după îndepărtarea de la expunere, AchE și PchE se pot regenera la rate diferite, deoarece AchE este produs în celulele sangvine, care au o durată de viață de 120 zile, în timp ce PchE este produs în ficat, în celule cu timp de înjumătățire de aproximativ 2 săptămâni.În testarea sensibilității la succinilcolină, aproximativ 3% dintre persoane au nivel scăzut de activitate a PchE din cauza unei deficiențe moștenite și vor avea efecte prelungite relaxante la nivelul musculaturii. Nivelurile totale de PchE cantitativă vor fi evaluate înainte de intervenția chirurgicală pentru pacienții cu istoric personal sau istoric familial de apnee prelungită după administrarea acestui medicament. Nivelurile scăzute de activitate a PchE indică faptul că acești oameni pot prezenta un risc crescut de a suferi efecte prelungite de relaxare muscularăNivelurile scăzute de colinesterază pot fi, de asemenea, cauzate de boala cronică de ficat și de malnutriție. Activitatea totală a colinesterazei poate fi redusă într-o serie de alte condiții, inclusiv sarcina, boala renală, șocul și unele forme de cancer.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  