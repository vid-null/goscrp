Feritina 64.00 Lei Contacteaza-ne   DescriereFeritina este o proteina care stocheaza fierul in organism intr-o forma solubila si netoxica si il elibereaza intr-un mod controlat. Fierul, un oligoelement esential organismului, indeplineste o serie de roluri importante legate de: transportul oxigenului dinspre plamani spre tesuturi (intra in structura hemoglobinei din globulele rosii) preluarea si stocarea oxigenului la nivelul muschilor (mioglobina)   metabolismul energetic de la nivelul mitocondriilor intra in compozitia unor enzime implicate in sinteza colagenului si a unor neurotransmitatori buna functionare a sistemului imunCu toate acestea, fierul liber este toxic pentru celule, avand capacitatea de a forma radicali liberi din speciile de oxigen reactive si de a leza structurile celulare. De aceea, este necesara legarea sa de diferite proteine (transferina pentru transportul in sange sau feritina pentru stocarea sa). Feritina are 24 de subunitati proteice care formeaza o capsula in jurul atomilor de fier legati. Fiecare complex leaga in jur de 2000 pana la 4500 de atomi de fier, spre deosebire de transferina, proteina transportoare a fierului in sange, care poate capta maxim 2 atomi de fier. Feritina actioneaza ca un tampon impotriva deficientei de fier si a supraincarcarii cu fier. Se regaseste in principal la nivelul tesuturilor (ficat, splina, maduva osoasa, muschi, etc) ca o proteina citosolica (feritina tisulara), iar o mica parte circula si in sange (feritina serica). Nivelul feritinei din serul sanguin se coreleaza cu rezervele totale de fier din organism. Astfel, feritina serica este cel mai convenabil test de laborator pentru estimarea rezervelor de fier.  Pe masura ce feritina se acumuleaza in exces in anumite tesuturi, de exemplu in sistemul reticuloendotelial care degradeaza globulele rosii imbatranite, moleculele de feritina pot agrega formand hemosiderina, o forma de stocare a fierului care este mai putin disponibila pentru reutilizarea acestuia.  Cum variaza nivelul de feritina?Cand fierul disponibil este insuficient pentru a satisface cerintele organismului, rezervele de fier se epuizeaza si nivelurile de feritina scad. Acest lucru se poate intampla in urmatoarele situatii:Cand nu se consuma suficient fier (aport insuficient), fie in dieta, fie prin suplimenteDaca organismul este incapabil sa absoarba fierul care este consumat, de exemplu in situatii precum boala celiacaCand necesarul normal de fier este crescut, cum ar fi in timpul sarcinii, copilariei sau cand anumite boli determina pierderi severe sau cronice de sange (de exemplu, ulcer peptic, fibrom uterin, cancer de colon, menometroragii, dupa accidente, etc)Fierul insuficient circulant si depozitat poate duce la dezvoltarea anemiei prin deficit de fier . Depozitele de fier si nivelul de feritina cresc atunci cand organismul absoarbe mai mult fier decat are nevoie.De asemenea o distrugere masiva a unor celule sau tesuturi poate duce la eliberarea si stocarea unei cantitati mai mari de fier sub forma de feritina. O crestere cronica a absorbtiei fierului, ca in hemocromatoza, va duce la acumularea progresiva de compusi derivati din fier in tesuturi si organe si poate provoca insuficiente sau disfunctii ale organelor. Supraincarcarea cu fier este posibila si atunci cand un pacient primeste multe transfuzii de sange intr-un timp scurt. Indicatii testare feritina sericaSe recomanda testarea feritinei ori de cate ori este pusa in discutie o tulburare a metabolismului fierului in organism:suspectarea si monitorizarea deficitului de fierevaluarea anemiei feriprive si monitorizarea tratamentului de substitutie cu fierdiferentierea unui deficit de fier de anemia din bolile cronice sau alte tipuri de anemiimonitorizarea statusului fierului la pacientii cu afectiuni renale, cu sau fara dializadiagnosticul si monitorizarea tratamentului de depletie in sindroamele de supraincarcare cu fier (hemocromatoza) De ce sa faci testul?Ar putea fi necesar sa iti faci testarea pentru feritina, ori de cate ori:este suspectata o carenta de fier in organismul tauhemoleucograma arata ca hemoglobina si hematocritul sunt scazute, iar globulele rosii sunt de volum mic (microcitoza) si mai palide decat in mod normalai semne si simptome de deficit de fier, cum ar fi oboseala cronica, slabiciune, ameteala, durere de cap, paloare, deficit de concentrareurmezi un tratament pe baza de fier pentru o anemie feripriva si vrei sa afli daca este eficient ai o boala  neoplazica sau hemoragii (inclusiv microsangerari vaginale, anale, etc)  te afli intr-o categorie de risc predispusa la deficienta de fier: copii, femei, varstnici, sportivi, vegetarieni, precum si daca suferi de afectiuni gastro-intestinale care provoaca malabsorbtie (celiachie, rezectia gastrica sau intestinala, etc)suferi de hemocromatoza (o boala in care exista un exces de fier in organism) sau prezinti semne sugestive pentru supraincarcarea cu fier, precum: dureri articulare, oboseala, slabiciune, lipsa de energie, durere abdominala, pierderea dorintei sexuale, alterari ale organelor precum inima si ficatulsuferi de afectiuni renale, inclusiv in situatia in care esti supus unui proces cronic de dializa Modalitati de recoltareTestul pentru feritina necesita recoltarea a cativa ml de sange venos, dimineata, pe nemancate. Se recomanda post timp de 12 ore inainte de prelevare, precum si evitarea consumului de alcool. Interpretare testValorile de referinta pentru feritina sunt conditionate de varsta pacientului si de sexul acestuia. La barbati, nivelul normal de feritina trebuie sa fie pana in 300 µg / l, iar la femei pana la 150 µg / l.Nivelurile feritinei sunt crescute in urmatoarele situatii:HemocromatozaPorfiria Artrita reumatoida sau o alta afectiune inflamatorie cronicaBoala de ficatHipertiroidismulLeucemie, limfomul lui Hodgkin, alte stari maligneTransfuzii de sange multipleAbuzul de alcoolPrea multe suplimente de fierBoala GaucherBoala renala in stadiu finalAnemia megaloblastica, anemii hemolitice, talasemieNivelul scazut al feritinei poate indica:dieta prea saraca in fiersangerare abundenta de la o raniresangerari menstruale abundenteabsorbtie deficitara a fierului din alimente, medicamente sau vitaminesangerare in esofag, stomac sau intestinehemodializa Unde se recolteazaIn toate punctele de recoltare REGINA MARIA. Eliberare rezultateIn maxim 3 zile lucratoare.Surse de informatie:https://www.mayoclinic.org/https://www.mountsinai.org/https://www.webmd.com/a-to-z-guides/ferritin-blood-test Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  