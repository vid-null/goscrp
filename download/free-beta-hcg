Free Beta HCG 83.00 Lei Contacteaza-ne   Gonadotropina corionica umana (hCG) sau hormonul sarcinii, cunoscuta mai bine sub acronimul de hCG, este o glicoproteina sintetizata in principal de celulele placentare si precursoare placentare ale embrionului. Nivelurile hormonului hCG sunt folosite de testele de sarcina si pot fi detectate prima data printr-o analiza de sange, la aproximativ 11 zile dupa conceptie, si printr-un test de urina (test de sarcina), la aproape 12-14 zile dupa conceptie. Cu toate acestea, exista si alte situatii patologice cand valorile hCG pot fi modificate.Ca terminologie, „gonadotropina” indica o molecula care regleaza activitatea gonadelor, adica a ovarelor sau testiculelor. Hormonul luteinizant (LH) si hormonul foliculostimulant (FSH), cele doua gonadotropine hipofizare, sunt si ele din aceasta clasa. „Corionica” vine de la corion, unul dintre cele trei straturi ale placentei care hraneste fatul si care este locul unde este sintetizat hormonul hCG.Cate forme de hCG exista? Hormonul hCG are mai multe forme. Cele mai comune 2 forme de hCG sunt sintetizate de placenta sau precursorul ei in faza de embrion (trofoblast) si se numesc hCG obisnuit si HCG hiperglicozilat (hCG-H). hCG-H este putin mai „dulce” decat hormonul obisnuit, avand atasate mai multe reziduuri de zahar si pare sa aiba unele actiuni proprii specifice in dezvoltarea fatului. O cantitate mica de hCG poate fi produsa si de glanda pituitara ( hCG hipofizar), de exemplu, inainte de ovulatie, iar unele tumori canceroase pot, in mod aberant, sa elibereze atat hCG intact, cat si componente disparate ale acestuia.Ce structura are hCG si de ce este importanta?hCG este compus din doua lanturi, unul alfa (α) si unul beta (ß), codificate de doua gene diferite,  care circula unite intre ele printr-o legatura necovalenta, conditie care defineste hCG intact. In timp ce lantul beta este unic si specific doar pentru hormonul hCG, lantul alfa are o structura similara cu a altor trei hormoni din glanda pituitara ( hipofiza): hormonul luteinizant (LH), hormonul foliculostimulant ( FSH ) si hormonul de stimulare a tiroidei (TSH). Cele doua subunitati pot circula atat unite, cat si libere in sange (ex. free beta hCG). Unele tumori canceroase pot secreta in mod aberant doar unul dintre lanturi, mai frecvent fractiunea beta hCG, care poate fi masurata in plasma prin tehnici specifice.  Deoarece subunitatea β este specifica doar pentru hCG, se prefera utilizarea testelor care au o sensibilitate ridicata pentru fractiunea β-hCG, pentru a nu exista riscul unei reactivitati incrucisate cu ceilalti hormoni. In practica se poate face dozarea hCG totala (intacta plus fractiunea libera) si/ sau, mai frecvent, doar a componentei beta hCG. Ce efect are hCG in organism? hCG este foarte importanta, deoarece este responsabila pentru a comunica organismului femeii ca aceasta este insarcinata. Are roluri multiple in dezvoltarea fatului, a uterului, dar una dintre functiile principale este mentinerea functionalitatii corpului galben, si, prin urmare mentinerea viabilitatii sarcinii in primele saptamani de sarcina.  Ce este corpul galben? Dupa ovulatie, adica atunci cand ovocitul paraseste foliculul care crestea in ovar, masa restanta de tesut din folicul se transforma in asa numitul corp galben. Acesta este principalul producator al hormonilor estradiol si, in special, progesteron care favorizeaza sarcina. Corpul galben (CG) este programat sa se autodistruga in aproximativ 7 zile, cu exceptia cazului in care embrionul nou format incepe sa secrete hCG inca din ziua a 5-a de la fertilizare, oprind  procesul de autodistructie a CG. In acest caz, nu mai apare menstruatia iar sarcina isi continua cursul. Testele de sarcina pe baza de hCGHormonul hCG este folosit de multi ani ca cel mai bun marker biochimic care atesta ca o femeie este insarcinata. Testele de sarcina se bazeaza pe evaluarea prezentei hormonului hCG atat in urina, cat si in sange si se pot efectua cand menstruatia este absenta sau la cel putin 15 zile dupa actul sexual. Acest rastimp permite hormonului sa atinga niveluri detectabile prin test. Pe de alta parte, in tratamentele de reproducere asistata, testul de sarcina se face, de obicei, la 10-15 zile dupa transferul embrionului sau inseminarea artificiala.Nivelurile serice si urinare de hCG total materne (si implicit de beta hCG libera care este o fractiune din hCG total) prezinta o crestere exponentiala in primele 6 saptamani de sarcina, dublandu-se la fiecare 48-72 de ore. Ating valoarea maxima la 9-11 saptamani, scad la un minim la 20 de saptamani si raman la niveluri scazute in restul sarcinii. Sunt date care sugereaza ca hCG intervine inclusiv in dezvoltarea imunotolerantei materne si, prin urmare, ar preveni respingerea imunologica a embrionului de catre mama in prima perioada de gestatie. hCG eliberat in alte circumstante decat sarcina normalaDesi hCG este un excelent indicator al prezentei sarcinii, este posibil sa existe o concentratie ridicata de hCG in sange si in alte circumstante. Acest lucru se intampla mai ales cand exista o situatie de avort sau sarcini anormale:Avort biochimic: beta hCG nu este zero, deoarece embrionul a reusit sa se implanteze in uter, desi dezvoltarea sa a fost intrerupta dupa cateva zileSarcina extrauterina: In acest caz, beta hCG tinde sa creasca lent sau sa se mentina in platou.Scaderea beta hCG dupa un avort: Dupa ce ai suferit un avort, nivelurile de hCG din sange vor scadea, insa nu imediat, asa ca, de multe ori, acest hormon este inca detectat la cateva zile - si chiar la saptamani - dupa avort. Acest efect este mai prelungit si mai intens, cu cat sarcina este mai avansata.Afectiuni maligne non-gestationale: In afara sarcinii, hCG poate fi secretata de celulele germinale, tesuturile placentare sau embrionare anormale: ex. tumorile testiculare, tumori ale celulelor germinale ovariene, boala trofoblastica gestationala (GTD, mola hidatiforma si coriocarcinom), teratoame benigne sau maligne non-testiculare. Rareori, alte tumori, inclusiv cancerul hepatic, neuroendocrin, mamar, ovarian, pancreatic, cervical si gastric pot secreta hCG, de obicei in cantitati relativ modeste.Mola hidatiforma: Este o situatie cu totul speciala si foarte rara, in care tesutul embrionar degenereaza intr-un tip de tumora, care produce hCG (deoarece deriva din embrion). In realitate, este, asadar, o sarcina anormala, degenerata. Aceasta este o situatie grava care ar trebui tratata de un specialist.In afara de aceasta, exista si alte situatii in care hCG-ul nu provine dintr-o sarcina precum injectiile externe, ovulatia.Nivelul subunitatii beta libere a hCG este adesea determinat la femeile insarcinate ca parte a screening-ului seric matern pentru afectiunile cromozomiale, precum sindromul Down sau Edwards (dublu test sau triplu test).Despre testareFree Beta HCG (subunitatea libera a hCG), o glicoproteina derivata din placenta, produsa in cantitate mare de catre trofoblast si eliberata in circulatia materna, este considerata a fi un marker mult mai sensibil in primul trimestru de sarcina. Testul determina cantitativ fractiunea libera a subunitatii beta a gonadotropinei corionice umane din ser. IndicatiiRecomandarile pentru determinarea free beta-hCG includ:Marker de sarcina (diagnostic precoce, varsta gestationala)Depistarea sarcinilor ectopiceMonitorizarea precoce a rezultatului fertilizarii in vitroIdentificarea unor probleme legate de sarcina (de ex. nivelurile reduse de β-hCG libera fie in primul sau al doilea trimestru au fost asociate cu un risc semnificativ crescut de rezultate adverse, cum ar fi risc de avort spontan, deces fetal in utero, restrictie de crestere intrauterina (IUGR), nasterea prematura, FDIU, greutatea mica la nastere (LBW) si scorul Apgar scazut.Screening seric matern pentru sindromul Downfree beta-HCG in serul matern impreuna cu PAPP-A (proteina plasmatica asociata sarcinii) are utilitate in primul trimestru de sarcina (saptamanile 10-13+6z) pentru screening-ul prenatal al sindromului Down, trisomiei 18 si al altor anomalii cromozomiale fetale (dublu test);free beta-hCG in serul matern impreuna cu AFP si estriolul neconjugat are utilitate in trimestrul doi de sarcina (saptamanile 14-19) pentru screening-ul prenatal al sindromului Down, trisomiei 18, defectelor de tub neural si al altor anomalii fetale (triplu test).Diagnosticul si monitorizarea bolilor trofoblastice (mola hidatiforma, coriocarcinom);Diagnosticul si monitorizarea anumitor tumori maligne cu celule germinale, testiculare si ovariene,  secretante de hCG cu raport free beta-hCG/hCG intact crescut (in unele cazuri tumorile secreta numai free beta-hCG); De ce sa faci testulTestarea hCG calitativa (raportata ca pozitiva sau negativa - „da” sau „nu”) este utilizata in mod obisnuit pentru a confirma sarcina. Testele de sarcina din urina sunt calitative.Testarea hCG cantitativa masoara cantitatea de hCG prezenta in plasma. Testele de sange confirma sarcina cu o mai mare acuratete, dar si viabilitatea acesteia, si sunt deosebit de utile atunci cand evolutia sarcinii pune anumite probleme, cum ar fi o sarcina ectopica (extrauterina) sau un avort spontan. In caz de dureri abdominale, greata, varsaturi, sangerari vaginale, medicul poate sugera efectuarea unui test de sarcina cantitativ.Efectuata simultan cu alte analize specifice, dozarea serica de beta hCG libera poate sa ofere indicii legate de posibilele malformatii cromozomiale ale fatului (dublu test sau triplu test).In cadrul procedurilor de reproducere asistata (inseminare artificiala), free beta hCG este una dintre analizele de rutina. In plus, un test cantitativ hCG poate fi utilizat pentru a diagnostica boala trofoblastica sau tumorile cu celule germinale ale testiculelor sau ovarului.De asemenea, poate fi utilizat la intervale regulate pentru a monitoriza eficacitatea tratamentului pentru aceste afectiuni si pentru a detecta recurenta tumorii. Mod de recoltareDeterminarea nivelului free beta hCG din plasma nu necesita pregatiri speciale, se realizeaza dintr-o proba de sange (0,5ml) recoltata dimineata pe nemancate sau postprandial (dupa masa).In cazul gravidelor, trebuie mentionata data ultimei menstruatii sau varsta gestationala care a fost determinata ecografic. Atunci cand free beta HCG se analizeaza ca parte din Dublu sau Triplu Test, gravida va completa o fisa speciala pentru ca medicul sa poata calcula riscul prenatal (varsta, greutate, daca esti fumatoare sau nu, etc).Valorile de referinta pentru free beta HCG, la barbati si la femei care nu sunt insarcinate, au o valoare mai mica de 0.1 UI/L.Pentru interpretarea valorilor la pacientele in primul trimestru si al doilea trimestru de sarcina, se utilizeaza medianele corespunzatoare varstei gestationale, precum si MoM (raportul intre valoarea identificata in plasma de beta free hCG si valoarea mediana a hormonului intr-o sarcina normala, de referinta). Ce inseamna rezultatele testului?La femeile care nu sunt insarcinate, nivelurile de hCG din sange sunt in mod normal foarte scazute sau nedetectabile. La inceputul sarcinii, in primele 10-12 saptamani, nivelul de free beta hCG din sange se dubleaza la fiecare 48-72 de ore. Daca sunt probleme de dezvoltare a sarcinii, hCG nu creste in ritmul asteptat sau poate chiar sa scada. In prezenta unui avort spontan, nivelul de free beta hCG din sange scade rapid, in functie de varsta sarcinii. Daca nu scade, este un indiciu ca tesutul rezidual produce hCG si va trebui indepartat.hCG este, de asemenea, utilizat pentru a monitoriza tratamentul la pacientii cu boala trofoblastica si pentru a detecta boala recurenta dupa terminarea tratamentului. In timpul terapiei citostatice, o scadere a nivelului de hCG indica in general faptul ca o tumoare raspunde la tratament, in timp ce nivelurile in crestere pot indica faptul ca o tumoare nu raspunde la terapie. Nivelurile crescute de hCG dupa tratament pot indica o reaparitie a bolii. InterpretariNiveluri crescute de free beta hCG indica urmatoarele:SarcinaTumori secretante de hCG: O crestere peste nivelul de referinta la pacientii cu istoric de conditie producatoare de hCG este sugestiva pentru boala recurentaMola hidatiformaPrezenta unui coriocarcinomPrezenta Sindromului DownNiveluri scazute sau care scad progresiv pot indica:Sarcina ectopicaIminenta de avortProbleme ale evolutiei sarcinii Unde se recolteaza In toate punctele de recoltare ale retelei Regina Maria. Eliberarea rezultatelorRezultatele se elibereaza  in 2 zile lucratoareSurse de informatie:https://link.springer.com/article/10.1186/1477-7827-8-102DOI: 10.3109/01443615.2015.1036400www.medlineplus.govhttps://www.ncbi.nlm.nih.gov/pmc/articles/PMC5374189/ Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  