Antigen HLA B27   DescriereAntigen HLA B27 este o proteina atasata la suprafata leucocitelor (celulele albe). Principalul rol al acestei proteine este de a face distinctia intre componentele proprii organismului si cele straine, din exterior. Cand organismul detecteaza elemente straine, genereaza o serie de reactii chimice si stimuleaza formarea anticorpilor, cu scopul de a elimina particulele din exterior. Acest mecanism este extrem de util pentru evitarea si gestionarea infectiilor.Insa, in unele situatii, organismul nu face deosebirea intre structurile straine si cele proprii, cum se intampla in cazul bolilor autoimune. Studiile au demonstrat ca afectiunile sistemului imunitar sunt asociate cu prezenta antigenului HLA B27 in sange.Aceasta analiza permite identificarea proteinei HLA B27. Persoanele care au un rezultat pozitiv prezinta un risc mai crescut de a dezvolta:artrita reumatoida;artrita reactiva;artrita psoriazica;sacroileita;spondilita anchilozanta;uveita anterioara.IndicatiiDeterminarea antigenului HLA B27 este foarte utila in procesul de diagnostic al persoanelor la care se suspecteaza prezenta bolilor autoimune. Printre simptomele ce pot fi asociate acestor afectiuni se afla:disconfort sau durere musculara;artralgie (durere articulara);tumefactii articulare (umflare);rigiditate articulara;redoare musculara;uveita (inflamatie periorbitala).Debutul simptomatologiei poate incepe la orice varsta. Spre exemplu, in cazul barbatilor cu spondilita anchilozanta, manifestarile specifice apar in jurul varstei de 30 ani. Acestea pot fi reprezentate de durere si rigiditate articulara la nivelul gatului, al coloanei vertebrale, al toracelui.Este important de mentionat ca in cele mai multe dintre situatii, determinarea antigenului HLA B27 este una dintre multiplele investigatii care sunt recomandate de medic pentru diagnosticarea bolilor autoimune. Suplimentar, pot fi indicate si analize pentru dozarea:proteinei C reactive;VSH-ului;factorului reumatoid;anticorpilor anti peptida citrulinata ciclica (CCP).Pregatirea pentru analizaAceasta analiza nu necesita o pregatire speciala. Cu toate acestea, este important ca inainte de prelevarea probelor sa informezi medicul cu privire la tratamentele urmate.Mod de recoltarePrelevarea probei se face prin punctie venoasa. Aceasta metoda nu determina un disconfort semnificativ pacientului si are o durata scurta. Etapele acesteia sunt urmatoarele:plasarea garoului la nivelul bratului;realizarea asepsiei zonei cu alcool sanitar;efectuarea punctiei venoase;indepartarea garoului;aplicarea unui plasture deasupra zonei de punctie.Proba de sange este stocata intr-un recipient special, numit vacutainer. Acesta este ulterior trimis la laboratorul de analize medicale pentru prelucrare.Dupa obtinerea probei de sange, este important a se aplica o usoara presiune la nivelul zonei unde a fost facuta punctia venoasa. In acest mod, este stimulata oprirea sangerarii, iar riscul aparitiei echimozelor scade semnificativ.InterpretareRezultatele sunt obtinute in aproximativ 3 zile. Dupa primirea acestora, este important a consulta medicul. Acesta stabileste diagnosticul si recomanda tratamentul potrivit pentru ameliorarea simptomelor.Rezultat pozitivRezultatul pozitiv consta in detectarea prezentei antigenului HLA B27 in sange. Un diagnostic cert nu se poate stabili numai pe baza acestuia, dar prezenta HLA B27 contribuie semnificativ la identificarea bolii autoimune. Medicul elaboreaza diagnosticul in functie de starea clinica a pacientului si de rezultatele tuturor investigatiilor.Prezenta antigenului HLA B27 nu confirma in mod obligatoriu prezenta unei boli autoimune. In cazul acestor persoane, simptomele se pot dezvolta ulterior sau pot ramane sanatoase.Rezultat negativRezultatul negativ este sugestiv pentru lipsa antigenului HLA B27 in proba de sange.Acesta nu confirma lipsa bolii, dar este asociat cu un risc mai scazut de a dezvolta boli autoimune. In cazul prezentei simptomelor, medicul poate indica efectuarea investigatiilor suplimentare, pentru identificarea cauzei acestora.Aceasta analiza permite identificarea prezentei antigenului HLA B27, o proteina asociata cu un risc crescut de a dezvolta boli autoimune. HLA B27 are o contributie semnificativa la stabilirea diagnosticului si orienteaza medicul spre a recomanda cel mai potrivit tratament pentru pacient.Â Sursa:www.pathologytestsexplained.org.au, https://www.pathologytestsexplained.org.au/ptests-pro.php?q=Human%20leukocyte%20antigen%20(HLA)%20B27, accesat la data 29.09.2023;www.urmc.rochester.edu, https://www.urmc.rochester.edu/encyclopedia/content.aspx?ContentTypeID=167&ContentID=hla_b27_antigen, accesat la data 26.07.2023;www.mountsinai.org, https://www.mountsinai.org/health-library/tests/hla-b27-antigen, accesat la data 29.09.2023;www.testing.com, https://www.testing.com/tests/hla-b27/, accesat la data 29.09.2023.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  