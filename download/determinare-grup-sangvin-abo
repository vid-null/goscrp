Determinare grup sangvin (A,B,O) 36.00 Lei Contacteaza-ne   O grupa de sange unica este o caracteristica pe care fiecare individ o poseda. Odata stabilita la nastere, grupa de sange ramane constanta pe tot parcursul vietii, de aceea este o trasatura utilizata cu succes pentru a stabili, de exemplu, identitatea unei persoane si pentru a restrange grupul de suspecti in cercetarile judiciare. In acelasi timp, insa, cunoasterea grupei sanguine devine foarte importanta atunci cand ai nevoie de o transfuzie, cum ar fi in cazul unor afectiuni grave, hemoragii masive sau in cazul unor accidente. Motivul este acela ca nu poti primi orice fel de sange, ci doar unul compatibil cu grupa ta sanguina. Transfuzia unui grup gresit iti poate pune in pericol viata, de aceea siguranta ta depinde de evitarea incompatibilitatii intre eritrocitele (hematiile sau globulele rosii)  celui care a donat sange si anticorpii din plasma ta. Date generale despre grupele de sangeCine determina ce grup de sange ai? Exista 4 grupe de sange, iar cauza o constituie prezenta unor determinanti antigenici la suprafata globulelor rosii. Acestia sunt, de fapt, niste markeri (indicatori) proteici sau glicoproteici care au o anumita conformatie, sunt usor de recunoscut si care functioneaza precum placutele de inmatriculare de la masini, pot fi identificate de anticorpi, agentii de paza ai organismului care patruleaza in torentul circulator.In cazul in care hematiile suprinse in circulatie poarta o “placuta de inmatriculare” diferita de cea tipica organismului, anticorpii ataca globulele rosii straine si le distrug. Acest proces se numeste, medical, hemoliza si poate duce la multiple complicatii. Cate grupe de sange exista?Exista doua antigene majore denumite A si B, iar in functie de prezenta sau absenta lor pe suprafata hematiilor, grupele sanguine sunt clasificate in 4 categorii (0, A, B, AB). Concret, exista persoane ale caror globule rosii nu au niciun antigen pe suprafata (0 antigene inseamna  grupa 0), altele au globule rosii care prezinta doar antigenul A (grup A), o proportie mai scazuta din indivizi au globule rosii doar cu antigen B ( grupa B) si, cei mai putini, au globule rosii care exprima atat antigenul A, cat si antigenul B (grupa AB). Grupa de sange este determinata de genele pe care le-ai mostenit de la parinti.In Romania, cea mai frecventa grupa de sange pare sa fie grupa A (41%), urmata de grupa 0 (34%) si B (19%) in timp ce grupa de sange AB este cel mai putin raspandita (sub 6% din populatie). Clasificarea grupelor sanguine poarta si o cifra romana, asociata: OI, AII, BIII, ABIV, care are exclusiv rolul de a oferi o mai buna distinctie a celor 4 grupe de sange.Anticorpii plasmatici anti-A si anti-B –agentii de paza turbulenti ai transfuziilorOrganismul nostru produce, in mod natural, inca de la nastere, niste anticorpi indreptati impotriva antigenelor care lipsesc de pe globulele rosii proprii (anticorpi de tip anti-A sau anti-B). Aceasta, desi corpul nu a facut cunostinta niciodata cu acesti antigeni lipsa, in prealabil. Cu alte cuvinte, exista niste agenti de paza care primesc portretul robot al potentialului intrus si sunt antrenati apriori (inca de la inceput) de organism sa patruleze si sa depisteze orice globula rosie cu o eticheta diferita de cea proprie. La 5 ani, titrul acestor anticorpi atinge o valoare maxima care se va mentine pe toata durata vietii.Cum functioneaza transfuziile si ce tip de sange poti primi?De exemplu, daca ai grupa 0 si globulele tale nu au niciun antigen (nici A, nici B) pe suprafata lor, se pare ca in plasma detii, in schimb, atat anticorpi anti-A, cat si anti-B. Acestia sunt pregatiti sa intervina oricand patrunde in circulatie o celula rosie cu placuta (antigen) A, B sau A+B si sa elimine aceste celulele straine. In consecinta, este exclus sa primesti sange de la oricare alta grupa care are antigene pe suprafata hematiilor, (A, B sau AB) pentru ca va avea loc o adevarata cavalcada in sistemul tau circulator, din cauza “agentilor” alertati aflati in misiune. Poti primi sange doar de la indivizi cu aceeasi grupa sanguina cu tine, grupa 0. Atat. Pe de alta parte, globulele tale rosii de tip 0, lipsite de antigene, se pot strecura in orice sistem circulator pentru ca anticorpii de paza, anti A si anti B, nu le pot depista intrucat nu identifica niciun antigen pe suprafata care sa ii avertizeze. Din acest motiv persoanele cu grup 0 pot dona sange oricui, sunt donatori universali, pentru ca sangele lor nu este respins de niciunul dintre anticorpi. Daca ai sange de tip AII, exprimi pe suprafata globulelor tale rosii antigenul A, dar ai in plasma, nativ, anticorpi anti-B. Vei putea primi orice globule care nu au antigen B, adica doar de la grupa ta (A) si de la grupa 0 ( are 0 antigeni). Similar, daca ai grupa BIII, ai antigene B pe suprafata hematiilor, dar ai anticorpi anti A in plasma sanguina. Deci, vei putea primi doar sange similar cu al tau, tot de tip B si bineinteles, grupa 0, care nu are niciun antigen de suprafata pe globulele rosii. Grupa ABIV in schimb, exprima pe membrana eritrocitelor ambele antigene, si de tip A si de tip B. In mod logic, nu are in plasma niciun anticorp, antiA sau antiB, pentru ca ar insemna sa isi autodistruga globulele rosii. Neavand anticorpi impotriva antigenelor A sau B de suprafata, eritrocitare, individul AB4 poate primi orice globule rosii cu sau fara antigene, pentru ca nu exista niciun agent de paza (anticorp) care sa le recunoasca si sa le elimine. Grupa AB4 este, cum s-ar spune popular, ca un sat fara caini, deci, orice grup de sange este binevenit si bineprimit in caz de urgenta (primitor universal). Antigenul RhUn alt antigen important de pe suprafata eritrocitelor, de care trebuie sa tii seama,  este antigenul Rh care  determina Rh-ul pozitiv, iar absenta sa determina Rh-ul negativ. Precizarea grupului sanguin al unei persoane trebuie sa contina obligatoriu tipul de antigen OAB si prezenta sau absenta factorului Rh, ca de exemplu "grup B - Rh negativ". Cunoasterea grupelor sanguine este esentiala pentru terapia transfuzionala. Asadar, pentru a sintetiza, exista 4 grupe de sange in sistemul ABO, fiecare dintre ele putand fi Rh pozitiva sau Rh negativa:Grup O → 0 antigene(Ag) si ambii  anticorpi (anti A si anti B)Grup A →  Ag A si anticorpi  anti BGrup B →  AgB si anticorpi anti AGrup AB →  Ag A+AgB si  0 anticorpiIndicatiiDeterminarea grupei sanguine este esentiala si ar trebui sa se efectueze obligatoriu tuturor persoanelor. De asemenea, este recomandata:Inaintea unei transfuzii cu sange integral sau produse de sange (plasma, masa trombocitara, eritrocitara)Inaintea unei proceduri invazive sau chirurgicale potential asociate cu complicatii hemoragice care ar putea necesita transfuziiLa donatorii de sangePentru compatibilitatea de grup ABO la donatorii de organe, tesuturi si maduva, ca parte din procedura de transplant In criminalistica pentru identificarea suspectilor unei infractiuni. Interesant este faptul ca, pe langa sange, aceste antigene de tip ABO sunt, de asemenea, prezente in diferite secretii corporale, cum ar fi sperma, transpiratia, lichidul amniotic si saliva, motiv pentru care aceasta caracteristica poate fi utilizata extensiv in domeniul judiciar.De ce sa iti faci grupul sanguinNevoia unei transfuzii poate face parte din scenariul unui eveniment de urgenta si de maxima gravitate, de aceea cunoasterea grupei sanguine si a Rh faciliteaza instituirea unei terapii neintarziate. Este posibil ca laboratorul sa se afle departe, sa nu existe acces sau diverse motive sa faca imposibila determinarea pe loc a grupului sanguin si a factorului Rh in vederea transfuzarii de sange. De aceea, pentru salvarea vietii este important sa iti faci grupul de sange si factorul Rh cat mai din timp si sa il ai afisat la loc vizibil, eventual pe cardul de identitate. Mod de recoltareDeterminarea grupei sangvine se poate efectua din sange recoltat cu un ac atraumatic prin punctie venoasa periferica (de obicei din pliul cotului) sau din sange capilar (recoltat din pulpa degetului de la mana sau din lobul urechii). Nu necesita o pregatire prealabila.Pentru a afla ce grup sanguin ai, globulele tale rosii sunt amestecate cu solutii de anticorpi (anti-A, anti-B, anti-AB). Anticorpii se vor indrepta catre antigenele corespunzatoare si vor face ca globulele sa se grupeze impreuna (aglutineze).De exemplu, daca solutia contine anticorpi anti-A si eritrocitele tale au antigene A pe suprafata lor, atunci globulele rosii se vor aduna impreuna (aglutina), ceea ce inseamna ca ai grupul de sange A. In schimb daca ai grupa B sau 0, globulele tale nu vor reactiona cu solutia cu anticorpi anti-A, pentru ca nu au antigenul A pe suprafata celulara. Daca sangele tau nu reactioneaza cu niciuna dintre solutiile cu anticorpi anti-A si anti-B, ai grupul O (zero). Unde se efectueaza determinarea grupei sanguine?In orice punct de recoltare din reteaua REGINA MARIA.Eliberarea rezultatelorIn maxim 2 zile lucratoare.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  