Calprotectina in materii fecale 194.00 Lei Contacteaza-ne   DescriereCalprotectina este o proteină eliberată de neutrofile în cazul unei inflamații în tractul gastro-intestinal și al cărei nivel va crește în scaun în aceste condiții.Testul măsoară nivelul calprotectinei în materiile fecale, ca modalitate de detectare a inflamației în intestine.Inflamația intestinală este asociată cu boala inflamatorie intestinală (BII) și cu unele infecții bacteriene, dar nu se asociază cu multe alte tulburări care afectează funcția intestinului și cauzează simptome similare. Calprotectina poate fi utilizată pentru a ajuta la diferențierea între bolile inflamatorii și cele neinflamatorii. BII sunt un grup de tulburări cronice, caracterizate de țesuturi inflamate și deteriorate în mucoasa tractului intestinal.Cauza BII nu este cunoscută, însă aceste boli sunt considerate a fi datorate unui proces autoimun, declanșat de o predispoziție genetică, o boală virală și/sau un factor de mediu.Cele mai frecvente boli inflamatorii intestinale sunt boala Crohn (BC) și colita ulceroasă (CU). Persoanele cu BII au, în mod obișnuit, pusee de boală activă care alternează cu perioade de remisiune. În timpul unui puseu, o persoană poate întâmpina episoade frecvente de diaree apoasă și/sau sângeroasă, dureri abdominale, scădere în greutate și febră. Între aceste episoade, simptomele scad frecvent. Mulți oameni pot trece prin perioade îndelungate de remisiune între puseuri.Testul pentru calprotectină poate fi util în monitorizarea activității bolii. Testul nu este specific sau diagnostic pentru BII, dar poate fi făcut pentru a detecta și evalua gradul de inflamație. Această testare este invazivă și nu este necesară dacă inflamația nu este prezentă sau suspectată.Testul pentru calprotectină este legat de un alt test de scaun, lactoferina. Ambele sunt substanțe care sunt eliberate de celulele albe din sânge și sunt asociate cu inflamații intestinale.IndicatiiAtunci când o persoană prezintă simptome care sugerează inflamația sistemului digestiv, iar medicul dorește să facă distincția între BII și o stare intestinală neinflamatorieSemnele și simptomele BII vor varia de la o persoană la alta și de-a lungul timpului. Acestea pot include una sau mai multe din următoarele :Diaree sangvină sau apoasăCrampe abdominale sau durereFebrăSlăbireSângerare rectalăSlăbiciunePoate fi efectuat atunci când medicul dorește să determine dacă este necesară sau nu o colonoscopie.Atunci când o persoană a fost diagnosticată cu BII, poate fi comandat un test de calprotectină ori de câte ori se suspectează un puseu inflamator, atât pentru a confirma activitatea bolii, cât și pentru a evalua severitatea acesteiaInterpretariUn nivel ridicat de calprotectină în scaunul pacientului indică faptul că inflamația este prezentă în intestine, dar nu indică locația sau cauza. În general, gradul de creștere este asociat cu severitatea inflamației. Creșteri ale calprotectinei sunt asociate cu BII, dar și cu infecții bacteriene, parazitare și cu cancerul colorectal. O colonoscopie poate fi indicată ca test de urmărire și pentru a ajuta la determinarea cauzei inflamației, semnelor și simptomelor. La persoanele diagnosticate pentru prima dată cu BII, concentrațiile de calprotectină pot fi foarte mari.Rezultatul poate fi, de asemenea, crescut, în urma utilizării de medicamente antiinflamatoare nesteroidiene (AINS).Orice care provoacă inflamație în intestine poate determina o creștere a calprotectinei în scaun.Nivelurile scăzute de calprotectină sugerează că semnele și simptomele sunt probabil datorate unei tulburări intestinale neinflamatorii, cum ar fi : infecțiile virale în tractul digestiv și sindromul intestinului iritabil (SII). Spre deosebire de BII, SII nu provoacă inflamații. Mai degrabă provoacă dureri de stomac și crampe, diaree și/sau constipație. La persoanele cu niveluri scăzute de calprotectină, este puțin probabil ca endoscopia să fie indicata sau utilă.In unele cazuri, calprotectina poate fi scăzută chiar și atunci când este prezentă o inflamație (un fals negativ). Acest lucru este frecvent observat la copii.Un nivel moderat de calprotectină poate indica faptul că există o anumită inflamație sau că starea unei persoane se înrăutățește. Un test de calprotectină repetat, cu un rezultat care este încă moderat crescut sau care a crescut, necesită investigații suplimentare și poate justifica o colonoscopie.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  