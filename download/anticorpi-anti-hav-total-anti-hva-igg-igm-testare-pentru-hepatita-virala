Anticorpi anti - HAV total ( Anti HVA IgG + IgM ). Testare pentru hepatita virala de tip A 126.00 Lei Contacteaza-ne   Informatii generaleTestarea anticorpilor anti-HAV este standardul de aur pentru confirmarea unei hepatite virale de tip A, insa, identificarea tipului exact al anticorpilor prezenti in ser face distinctia intre o infectie acuta, recenta sau una in antecedente.Hepatita virala de tip A este o boala hepatica acuta, inflamatorie, provocata de infectia cu virusul hepatitei A (HAV), un virus ARN din familia Picornavirusurilor.Hepatita A poate aparea sporadic sau in epidemii, la nivel mondial fiind raportate anual aproape 1,5 milioane de infectii noi cu HAV. Focarele apar frecvent in comunitati supraaglomerate si in centre cu densitate mare, cum ar fi inchisorile sau centrele de ingrijire medicala sau de zi.Cum se transmite?Hepatita virala de tip A, numita si „boala mainilor murdare”, se transmite pe cale digestiva, prin contaminare fecal-orala, atat prin contact de la persoana la persoana, cat si prin ingestia de alimente sau apa contaminate, in zonele cu standarde de igiena scazute.Alimentele preparate pot transmite HAV daca temperatura in timpul pregatirii alimentelor nu este suficienta pentru a inactiva virusul sau daca alimentele sunt manipulate de personal contaminat.  Desi raspandirea virala pe cai parenterale (de exemplu, expunerea la sange) este posibila, este totusi foarte rara, deoarece persoanele infectate au viremie (prezenta virusului in sange) doar o perioada scurta de timp (de obicei sub 3 saptamani). Dovezile de transmitere transplacentara de la mama la fat sau de transmitere la nou-nascut in timpul nasterii sunt neconcludente, deoarece pana acum nu au fost identificate date certe in acest sens. Recent, s-au identificat focare in randul comunitatilor homosexuale.Cum evolueaza hepatita virala de tip A?Majoritatea (>90%) infectiilor acute cu HAV sunt caracterizate printr-o faza de incubatie de 3-4 saptamani (timpul de la contaminare pana la declansarea simptomelor).Urmeaza perioada simptomatica, numita si faza icterica, a carei durata este de 2-4 saptamani. O persoana infectata cu HAV este contagioasa de la jumatatea perioadei de incubatie (cand este inca asimptomatica) pana la aproximativ 10 zile dupa aparitia icterului, timp in care ar trebui sa stea izolata pentru prevenirea raspandirii bolii.Hepatita virala de tip A este foarte variabila ca severitate, de la forme inaparente clinic, mai ales la copiii mici (80% dintre cazuri) pana la forme de intensitate medie, care predomina la copiii mai mari si la adulti. Foarte rar (1% dintre cazuri) poate evolua sever, ca hepatita fulminanta (insuficienta hepato-renala, cu mortalitate 80-90%). Simptomatologia consta in icter, oboseala, greata, dureri abdominale, scaune decolorate si urina inchisa la culoare.Despre testarea anticorpilor in infectia cu HAVDiagnosticul infectiei cu virus hepatitic A (HAV) este serologic, testele actuale evidentiaza anticorpii de tip IgM si totali (IgM si IgG).Atunci cand organismul este infectat cu HAV, sistemul imun raspunde producand mai multe tipuri de anticorpi (Ac) pentru a se apara, care apar in secvente succesive.Anticorpii anti-HAV IgMAnticorpii serici anti-HAV IgM apar primii, in a doua parte a perioadei de incubatie, cresc in perioada icterica, si, in general, devin nedetectabili in decurs de 4 luni de la debutul infectiei. Datorita caracterului timpuriu si tranzitoriu al raspunsului imun prin anticorpi anti-HAV de tip IgM,  acestia au fost descrisi ca anticorpi de faza acuta care certifica diagnosticul infectiei prezente sau recente cu HAV.Anticorpii anti-HAV IgGAnticorpii anti-HAV de tip IgG apar spre sfarsitul perioadei icterice, se acumuleaza progresiv si raman detectabili toata viata. Anticorpii de tip IgG asigura imunitate (protectie) pe termen lung, fie dupa infectia anterioara cu virus, fie ulterior vaccinarii. Se estimeaza ca mai mult de 45% dintre adulti au acesti anticorpi prezenti in ser.Prezenta lor indica o expunere anterioara la HAV, convalescenta, precum si imunitate fata de hepatita de tip A.Anticorpii anti-HAV-IgG sunt pusi in evidenta in ser la 2 saptamani de la vaccinarea pentru hepatita A, precum si dupa administrarea de imunoglobuline. Pot fi, de asemenea, transferati de la mama la fat transplacentar si pot fi detectati la copii, chiar si peste varsta de 1 an.Anticorpii anti-HAV IgAUn alt tip de anticorpi prezenti in hepatita virala A, in faza acuta, desi neidentificati de rutina in testele de laborator, sunt  IgA anti-HAV ( anticorpi anti-HAV de tip IgA).   Acesti anticorpi apar in ser aproximativ in acelasi timp cu raspunsul IgM si dispar mai devreme decat Ac anti HAV IgM, dupa  finalul fazei simptomatice.Hepatita A recidivantaAproximativ 5%–10% din infectiile acute cu HAV pot recidiva, la aproximativ 1–4 luni dupa rezolvarea aparenta a simptomelor si replicarea virusului. Aceasta se intampla, de obicei, la pacientii mai in varsta care nu pot sustine raspunsuri imune antivirale eficiente. Recidiva este caracterizata printr-o reaparitie a replicarii HAV si simptome de hepatita la cateva saptamani dupa controlul infectiei primare, dar, desi cursul bolii este prelungit, virusul este in cele din urma eliminat. Raspunsurile IgM anti-HAV persista in faza de recidiva si, prin urmare, sunt sustinute pentru o perioada mai lunga de timp (chiar si 12 luni) in comparatie cu infectiile tipice care nu recidiveaza.In concluzie, hepatita virala A este autolimitata, nu cronicizeaza si virusul nu persista in organism. Diagnosticul serologic, rapid, simplu si accesibil, consta in testarea titrului de anticorpi anti-HAV atat de tip IgM pentru infectia acuta si recenta, cat si de tip Ig-G pentru protectia de lunga durata ( anticorpi totali anti HAV IgM + IgG).Indicatii testareTestarea sangelui pentru anticorpii HAV este standardul de aur pentru identificarea unei infectii cu hepatita A si se recomanda:persoanelor cu simptome sugestive de hepatitapersoanelor cu simptome si o expunere cunoscuta la HAVPersoanelor cu risc crescut de a contracta aceasta boala.Factorii care cresc riscul de expunere la hepatita A includ:Calatorii, in special in Asia, America de Sud, America Centrala, Africa si Orientul MijlociuUtilizarea de droguri intravenoase si consumul de droguri ilegaleRezidenta intr-un azil de batrani, centre de ingrijire, etcMunca in industrii care implica ingrijirea sanatatii, alimentatie sau canalizareConsumul de crustacee crude, legume si alte alimente fara pastrarea normelor de igienizareRelatii intime cu persoana infectata cu HAVPersoanelor care sunt luate in considerare pentru vaccinare hepatitica A, au avut hepatita A sau au fost vaccinate in trecut, pentru evaluarea imunitatii.De ce sa faci testul?Acest test te ajuta sa afli daca ai fost infectat recent sau in trecut cu hepatita virala de tip A si daca ai un nivel de protectie suficient. Il poti face:pentru diagnosticarea cauzei unei hepatite acute curente: Medicii folosesc teste de hepatita (Ac anti-HAV-IgM) pentru a diagnostica cauza hepatitei daca prezinti semne si simptome ale acestei boli (ai icter, obosesti frecvent, ai urina inchisa la culoare, scaune decolorate, dureri abdominale) sau ai teste de laborator sugestive (valori crescute ale transaminazelor, GGTP, bilirubinei)daca ai fost sau esti expus riscului de contaminare cu HAV (ai intrat in contact cu o persoana bolnava, lucrezi sau locuiesti intr-un mediu de risc)daca vrei sa iti faci vaccinul HAV, testarea pentru anticorpi anti-HAV-IgG sau un test de anticorpi anti-HAV total poate fi solicitat inainte de administrarea vaccinului pentru a afla daca ai nevoie de el (daca anticorpii sunt deja prezenți, vaccinul nu ajuta).pentru a-ti evalua imunitatea: Dupa ce te recuperezi dupa o infectie cu hepatita A sau dupa vaccinare pentru hepatita virala A, vei deveni imun la infectiile ulterioare datorita anticorpilor protectori. Testarea serologica pentru HAV iti arata daca ai dezvoltat anticorpi de protectie impotriva hepatitei A, fie postinfectie, fie postimunizare.Mod de recoltareRecoltarea se efectueaza dimineata, pe nemancate. Determinarea anticorpilor anti-HAV este neinvaziva, rapida si nedureroasa; implica recoltarea unei simple probe de sange. RezultateAbsenta anticorpilor anti-HAV totali exclude practic infectia recenta cu HAV.Testarea anticorpilor HAV totali (IgG plus IgM) este deosebit de utila pentru a confirma imunitatea pe termen lung a unei persoane pentru HAV si adecvarea vaccinarii, insa testul nu diferentiaza intre o infectie recenta si una trecuta cu HAV.Testul specific anti-HAV IgM este utilizat in principal pentru a gasi cauza unei hepatite acute sau foarte recente.Unde se recolteazaIn orice punct de recoltare din cadrul retelei.Durata eliberarii rezultatelorIn medie, 3 zile lucratoare. Bibliografiewww.labtestonline.comhttps://www.mayocliniclabs.comhttps://www.ncbi.nlm.nih.gov/pmc/articles/PMC6531370/https://www.urmc.rochester.eduFii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  