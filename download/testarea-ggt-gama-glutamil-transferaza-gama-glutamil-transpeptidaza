Testarea GGT (gama glutamil transferaza/ gama glutamil transpeptidaza)   Ce este GGT (gamaglutamil transpeptidaza)?Testarea serica a GGT (gama glutamil transferaza sau gama glutamil transpeptidaza) este utilizata pentru a detecta bolile hepatice si obstructia cailor biliare.Este solicitat, de regula, impreuna cu alte teste pentru evaluarea profilului hepatic, cum ar fi ALT, AST sau bilirubina, dar mai ales cu testul pentru fosfataza alcalina (ALP), o alta enzima de provenienta atat hepatica, cat si osoasa. Desi cresterea GGT indica o leziune hepatica, testul nu poate depista cauza acesteia.Acest test poate fi recomandat si in cazul suspiciunii de alcoolism, deoarece va fi crescut la aproximativ 75% dintre bautorii cronici.Gamma glutamil transferaza (GGT) este o enzima care se gaseste in membranele celulare ale multor tesuturi, in principal in ficat, rinichi si pancreas. Se gaseste, de asemenea, in alte tesuturi, inclusiv in intestin, splina, inima, creier si vezicule seminale.GGT joaca un rol important in metabolismul glutationului, dar si in metabolismul mediatorilor inflamatiei, cum ar fi leucotrienele, substantele carcinogene si toxice.Nivelurile ridicate de GGT in sange pot fi un semn de boala hepatica sau de deteriorare a cailor biliare care transporta bila. Produsa de celulele hepatice, transportata prin canaliculele biliare catre canalul coledoc si duoden, bila are un rol important in digestia intestinala a grasimilor.GGT este o enzima care se gaseste in celule, de aceea nivelul ei in sange, in mod normal, este redus. Cand apar leziuni celulare, insa, enzima se scurge in fluxul sanguin si concentratia ei serica, creste. GGT este de obicei prima enzima care creste in sange atunci cand exista o obstructie a cailor biliare produsa de litiaza biliara sau tumori. Din acest motiv, GGT este cea mai sensibila enzima hepatica pentru depistarea problemelor cailor biliare.Cu toate acestea, determinarea GGT nu este foarte specifica si nu permite distinctia intre posibilele cauze ale leziunilor hepatice (cancer, ciroza, hepatita sau alte patologii non-hepatice, cum ar fi infarctul miocardic). Din acest motiv, determinarea de rutina a GGT nu este recomandata, desi poate fi utila impreuna cu alte teste atunci cand este detectata o crestere a fosfatazei alcaline (ALP), o alta enzima hepatica.Atat GGT cat si ALP sunt crescute in bolile hepatice, dar ALP poate creste in ser in leziunile osoase.  Cand ALP este elevata in sange, medicii recomanda testarea simultana a GGT, pentru a decela intre cauza hepatica si osoasa a cresterii ALP .GGT este crescuta si dupa un consum redus de alcool. Cu toate acestea, concentratia sa este mult mai pronuntata la persoanele care beau mult si continuu in timp si mai subtila la cei care beau putin sau ocazional. Determinarea GGT poate fi solicitata in evaluarea alcoolismului.IndicatiiValoarea clinica majora a testului GGT seric consta in evaluarea pacientilor care au o crestere izolata a fosfatazei alcaline (ALP), deoarece diferentierea intre cauzele hepatobiliare si osoase in aceste cazuri poate fi dificila. Cand valorile ALP sunt crescute, o crestere paralela a GGT pledeaza pentru o afectiune hepatica si permite excluderea implicarii osoase; cu toate acestea, dacă GGT este normala, cresterea ALP este cel mai probabil de cauza osoasa.GGT poate fi comandat impreuna cu alte teste pentru a evalua pacientii cu semne sau simptome sugestive de boala hepatica, in special cand cauza este colestaza, obstructia cailor biliare sau etiologia alcoolica a afectiunii.La persoanele care au antecedente de alcoolism si care au terminat tratamentul de detoxifiere cu alcool, acest test poate fi util in evaluarea aderentei la tratament.Nivelurile GGT pot fi, de asemenea, utilizate pentru a monitoriza incetarea consumului de alcool la pacientii cu alcoolism cronic. Nivelurile crescute de GGT dureaza de obicei pana la 1 luna pentru a se normaliza dupa incetarea consumului de alcool.De ce sa faci un test de sange GGT?Este posibil sa ai nevoie de un test GGT daca ai simptome de boala hepatica. Simptomele includ:ObosealaSlabiciuneIcter (culoare galbena cutanata si a sclerelor ochilor)Pierderea poftei de mancareDurere sau balonare abdominalaGreata si varsaturiUrina inchisa la culoare, scaune decoloratePrurit (mancarime)Este posibil sa ai nevoie de acest test daca ai avut rezultate anormale la un test ALP si/sau la alte teste ale functiei hepatice.Daca te-ai confruntat cu consumul cronic sau excesiv de alcool si urmezi o terapie de renuntare la alcool, testul poate da informatii medicului despre modul in care raspunzi la tratament.Valori normale ALT:Intervalele de referinta pentru GGT sunt:> 45 de ani si peste: 8-38 UI/l< 45 de ani: 5-27 UI/L InterpretareValori crescute ale GGTRezultatele care arata niveluri mai mari decat cele normale de GGT pot indica in principal afectarea ficatului, dar si a altor organe:Cauze hepatice:Evaluarea GGT se face in paralel cu alte teste hepatice, in special cu AST si ALP:Hepatita acuta: GGT creste mai putin decat transaminazele (GGT/AST=0,1-0,2)Hepatita alcoolica acuta (GGT/AST >6);Ciroza: GGT creste de aproximativ 2 ori in ciroza posthepatitica si in jur de 10 ori in ciroza alcoolica;Carcinom sau metastaze hepatice: GGT este crescut la 90% dintre pacientii cu metastaze, nivelurile normale excluzand practic prezenta acestora. Determinarile seriale pot monitoriza raspunsul la chimioterapie.Colestaza (GGT creste in general paralel cu ALP, in colestaza extrahepatica GGT poate creste de >10 ori)Ciroza biliara primara (GGT creste paralel cu fosfataza alcalina, pana la 13 ori limita superioara a normalului)Colangita sclerozantaSteatoza hepatica de etiologie alcoolica (GGT este aproximativ dublu)Consum de alcoolCauze extrahepatice:GGT poate creste si in alte afectiuni, de aceea atat examenul clinic, paraclinic cat si solicitarea altor teste de laborator specifice, au un rol in integrarea datelor si determinarea cauzei exacte a cresterii GGT.Pancreatita (GGT creste de pana la 5 ori VN)DiabetInsuficienta cardiaca congestiva; boala coronariana cronicaCarcinom de prostataCarcinom de san si plaman, melanomLupus eritematos sistemicMedicamente, cum ar fi carbamazepina, cimetidina, furosemid, heparina, metotrexat, contraceptive orale, fenobarbital, fenitoina si acid valproic.Rezultatele GGT nu pot preciza cauza leziunilor hepatice, de aceea GGT se solicita in paralel cu alte teste care pot stabili in final diagnosticul etiologic exact. De obicei, cu cat este mai mare nivelul de GGT, cu atat este mai mare nivelul de afectare a ficatului.Valori scazute GGTNivelurile scazute de GGT sunt asociate cu hipotiroidism si sarcina timpurie.Mod de recoltareDe obicei recoltarea se face dimineata, a jeun (pe nemancate). Se recomanda sa nu consumi niciun aliment (cu exceptia apei) in intervalul de 8 ore inainte de testare si sa te abtii de la alcool cu 24 ore inainte de recoltarea probei de sange.  Pentru testul GGT este necesara prelevarea unei probe de sange.Unde se recolteazaIn toate punctele de recoltare ale retelei.Eliberarea rezultatelorRezultatele se elibereaza in 1-2 zile lucratoare.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  