PCA3 - Marker genetic pentru prostata Contacteaza-ne   DescriereTestul genei antigenului 3 a cancerului de prostata (PCA3) este o analiza medicala neinvaziva folosita pentru a determina riscul de aparitie al cancerului de prostata. Acesta este recomandat de medic in procesul de diagnostic al bolii, alaturi de alte investigatii particularizate pentru fiecare pacient.Prostata este o glanda de dimensiuni reduse localizata inferior de vezica urinara, anterior de rect si periuretral (inconjoara uretra). Prostata are rol in secretia lichidului prostatic, care intra in compozitia spermei. Acesta asigura motilitatea spermatozoizilor. Un alt rol al prostatei este de a secreta substante antibacteriene. Astfel, riscul de aparitie al infectiilor urinare este scazut.Analiza este utilizata pentru a identifica concentratia de ARN mesager specific PCA3 si PSA. Rezultatele sunt exprimate sub forma unui raport dintre cele doua valori. Tehnica utilizata pentru realizarea acestei analize se numeste PCR (Polymerase Chain Reaction - Reactia de polimerizare in lant). Pentru realizarea analizei este necesara o proba de urina, deoarece celulele imbatranite de la nivelul prostatei se elimina si pe aceasta cale. Este important ca înainte de prelevarea probei de urina, medicul sa efectueze tuseul rectal. Aceasta metoda de examinare clinica ii permite medicului sa palpeze prostata si sa observe eventuale modificari de structura si de forma. In plus, in timpul palparii, celulele prostatice se desprind si ajung in urina. Astfel, determinarea markerului de cancer prostatic poate fi realizata corespunzator. In mod normal, in urina sunt prezente cantitati scazute ale celor doua componente. De asemenea, la persoanele care prezinta cancer de prostata, PCA3 este prezent la aproximativ 90% din cazuri.Rezultatul acestui test orienteaza medicul spre realizarea unei biopsii la nivel prostatic. Aceasta procedura invaziva este folosita pentru stabilirea diagnosticului de certitudine. Biopsia consta in prelevarea cu ajutorul unui ac a unei mostre de tesut de la nivel prostatei. Ulterior, aceasta este vizualizata la microscopul optic pentru identificarea eventualelor modificari patologice. Ca urmare a efectuarii unei biopsii, pot aparea urmatoarele complicatii:disconfort;infectii;hematurie;dificultati la urinare;rectoragia.IndicatiiTestul PCA3 este o analiza folosita in screeningul persoanelor peste 50 de ani care prezinta factori de risc caracteristici aparitiei cancerului de prostata.  Printre acestia se regasesc:varsta inaintata;antecedentele heredocolaterale (istoricul medical familial);mutatiile genetice;rasa;obezitatea;dereglarile hormonale.De asemenea, medicul recomanda efectuarea PCA3 in cazul pacientilor care prezinta un nivel ridicat al PSA sau un rezultat negativ la biopsie. In lipsa acestui test, ar fi necesara o a doua biopsie, care este o metoda invaziva. De aceea, se prefera dozarea PCA3 din urina.Cancerul de prostata este o afectiune care se manifesta prin multiplicarea si cresterea necontrolata a celulelor prostatice. Principalele tipuri ale acestei afectiuni sunt:carcinoamele cu celule mici;carcinoamele cu celule de tranzitie;sarcoamele;tumorile neuroendocrine.Pacientii care prezinta cancer de prostata se prezinta la medic cu urmatoarele semne si simptome:poliurie (cresterea cantitatii de urina);flux slab al urinei;dificultati in initierea actului mictional;nicturie (mictiune nocturna);hematurie (prezenta sangelui in urina)scadere ponderala;disurie (durere in timpul mictiunii);disfunctie erectila;durere lombara, pelvina;ameteli;oboseala;paloare.Mod de recoltareTestul PCA 3 este o analiza medicala care nu necesita o pregatire asemenatoare altor analize medicale. Poate fi realizata in orice moment al zilei. Acesta presupune prelevarea unei probe de urina. Recoltarea se realizeaza dupa efectuarea unui masaj prostatic, prin tuseu rectal. Cantitatea de urina necesara este de aproximativ 20 de ml (mililitri). Se colecteaza primul jet al urinei, deoarece contine cantitatea cea mai crescuta de celule prostatice. Proba este stocata intr-un recipient special, ce este trimis la laboratorul de analize.Este important de mentionat ca proba se poate prelevata indiferent de tratamentul administrat pacientului. De asemenea, rezultatele nu sunt influentate de prezenta proceselor infectioase de la acest nivel. InterpretareRezultatele testului PCA 3 sunt furnizate pacientului in aproximativ 3-4 zile. In mod normal, rezultatul testului prezinta un scor <35%. Insa, este important de mentionat ca rezultatele se coreleaza intotdeauna cu informatiile obtinute in cadrul examinarii clinice. Valori scazute Un rezultat scazut furnizat de aceasta analiza semnifica lipsa expresiei PCA3 la nivelul celulelor prostatice. In aceasta situatie, riscul de a avea cancer de prostata este destul de redus. Prin urmare, de cele mai multe ori, biopsia nu se mai efectueaza in aceasta situatie. In cazul in care pacientul prezinta simtomatologie, acesta este monitorizat, iar investigatiile medicale sunt repetate la un interval stabilit impreuna cu medicul urolog. Valori crescuteValorile crescute ale testului PCA 3 se coreleaza cu un risc crescut al pacientului de a avea cancer de prostata. Medicul poate recomanda efectuarea unei biopsii pentru confirmarea diagnosticului. Aceasta metoda este standardul de aur in diagnosticarea cancerului de prostata. Analiza prin care este identificata expresia genica a proteinei PCA3 este o investigatie utila in cazul pacientilor la care se suspecteaza prezenta cancerului de prostata. Aceasta poate fi realizata si ca metoda de screening pentru neoplazia de prostata, deoarece prezinta o sensibilitate crescuta. Pentru realizarea analizei este necesara o proba de urina. Aceasta este colectata la scurt timp dupa efectuarea unui tuseu rectal. Valorile obtinute sunt interpretate de medic, in functie de starea clinica a pacientului si de rezultatele altor investigatii. Sursa:Marks L. S., Bostwick D. G., Prostate Cancer Specificity of PCA3 Gene Testing: Examples from Clinical Practice, Rev Urol., 2008, 10(3):175-81, PMID: 18836536; PMCID: PMC2556484; www.testing.com, https://www.testing.com/tests/pca3/, accesat la data 18.06.2023; www.healthline.com, https://www.healthline.com/health/prostate-cancer/pca3-test, accesat la data 18.06.2023.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  