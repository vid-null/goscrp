Factor Reumatoid IgA, IgM   DescriereFactorul reumatoid este un anticorp produs de catre sistemul imunitar. Se poate asocia cu o anumita portiune de la nivelul imunoglobulinelor IgG, formand astfel complexe imune. Acestea pot fi depozitate la nivelul unor tesuturi si genereaza aparitia reactiei inflamatorii. In acest mod, apar bolile autoimune, precum artrita reumatoida si simptomele sale specifice. Factorul reumatoid poate fi prezent in sange sub doua forme:IgA;IgM.Factorul reumatoid poate fi intalnit si la persoanele sanatoase, care nu sunt diagnosticate cu afectiuni autoimune, infectii sau cancer. Izoforma IgM este prezenta si la unii varstnici, insa nu determina intotdeauna aparitia unei patologii. Testul permite dozarea titrului de anticorpi din sange. Metoda pentru determinarea concentratiei acestor anticorpi se numeste ELISA (test imunosorbant legat de enzima). Rezultatele analizei sunt emise de laborator in aproximativ 2-3 zile.  IndicatiiDozarea factorului reumatoid poate fi indicata de catre medic cand suspecteaza existenta unei boli autoimune, precum artrita reumatoida sau lupusul eritematos diseminat. Este important de mentionat ca nu toate cazurile de artrita reumatoida se asociaza cu prezenta factorului reumatoid in sange.Aceasta analiza poate fi recomandata persoanelor care prezinta semne si simptome, precum:durere articulara;redoare articulara;tumefactie articulara;eritem al zonei afectate;oboseala;scaderea apetitului (poftei de mancare);febra;senzatia de gura uscata;adenopatii (marirea in volum a ganglionilor limfatici).De asemenea, dozarea factorului reumatoid poate fi recomandata si in urmatoarele situatii:monitorizarea bolii;evaluarea eficacitatii tratamentului.Mod de recoltareIdentificarea factorului reumatoid IgA si IgM se realizeaza prin intermediul analizarii unei probe de sange venos. Nu este necesara o pregatire speciala pentru aceasta analiza. Insa, cei mai multi dintre specialisti recomanda recoltarea probei de sange dimineata, pe nemancate.InterpretareValorile obtinute in cadrul analizei necesita interpretarea de catre medic, in functie de:semnele si simptomele prezentate de pacient;varsta;sex;alte afectiuni diagnosticate.Rezultatele sunt exprimate cu unitatea de masura UI/ml (unitati internationale pe mililitru). Valorile considerate normale sunt urmatoarele:factor reumatoid IgA: 0-15 UI/ml;factor reumatoid IgM: 0-20 UI/ml.Obtinerea unei valori normale nu confirma lipsa unei boli autoimune. Exista un procent destul de ridicat de pacienti cu artrita reumatoida care nu prezinta factor reumatoid in sange. De aceea, in situatia in are rezultatul este normal, dar exista anumite simptome deranjante pentru pacient, medicul poate recomanda efectuarea unor investigatii suplimentare. Valori crescuteO crestere a factorului reumatoid in sange este adeseori asociata cu prezenta:artritei reumatoide;bolilor autoimune;infectiilor;cancerului.Printre patologiile care pot prezenta o valoare crescuta a factorului reumatoid in sange se afla:artrita idiopatica juvenila;artrita reactiva;artrita psoriazica;sindromul Sjogren;dermatopolimiozita;vasculite;granulomatoza Wegener;unele infectii bacteriene, virale, parazitare;crioglobulinemie;sarcoidoza;ciroza;unele procese neoplazice.Este important de mentionat ca o concentratie marita a factorului reumatoid nu se asociaza intotdeauna cu evolutia bolii. Insa, s-a evidentiat ca o valoare ridicata a factorului reumatoid IgA conduce la un risc mai ridicat de a dezvolta eroziuni la nivel articular. Cu toate acestea, in cele mai multe dintre situatii, exista un prognostic favorabil in ceea ce priveste simptomele sistemice. Un nivel crescut al factorului reumatoid IgM este corelat cu afectarea articulara si prezenta nodulilor, insa cu simptome sistemice reduse. Dozarea factorul reumatoid IgA si IgM este importanta in stabilirea diagnosticului bolilor autoimune, precum artrita reumatoida. Insa, este important de mentionat ca un nivel crescut al factorului reumatoid nu se asociaza intotdeauna cu prezenta unei patologii. De aceea, este esential sa mergi la medic pentru interpretarea analizelor, stabilirea diagnosticului corect si administrarea tratamentului optim. Sursa:Ingegnoli F. et al., 2013, Rheumatoid Factors: Clinical Applications, Dis. Markers., 35(6):727-734;Rocha B. et al., 2019, Clinical and pathophysiologic relevance of autoantibodies in rheumatoid arthritis, Adv. Rheumatol, 59, 2, https://doi.org/10.1186/s42358-018-0042-8;drg-international.com, https://drg-international.com/shop/rf-iggigmiga-rheumatoid-factor-screen/, accesat la data 15.04.2023;medlineplus.gov, https://medlineplus.gov/lab-tests/rheumatoid-factor-rf-test/, accesat la data 15.04.2023.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  