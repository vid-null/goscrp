FSH (Hormon de stimulare foliculara) 59.00 Lei Contacteaza-ne   DescriereTestul FSH este recomandat pentru determinarea concentratiei hormonului foliculostimulant de la nivel sanguin. Sinteza si secretia de FSH este asigurata de glanda pituitara sau hipofiza. Aceasta are dimensiuni reduse, fiind asemanata cu un bob de mazare. Glanda hipofiza este localizata la baza creierului, sub hipotalamus.La barbati, secretia de FSH are rol in productia de spermatozoizi. In cazul femeilor, hormonul foliculostimulant indeplineste urmatoarele functii:dezvoltarea si functionarea sexuala;foliculostimulant - stimuland producerea ovocitelor in fiecare luna; controlul ciclului menstrual.La copii, concentratia FSH este scazuta pana la momentul pubertatii. In perioada adolescentei, nivelul de FSH incepe sa creasca, implicandu-se in stimularea:productiei testiculare de testosteron;sintezei ovariene de estrogen.Controlul functiilor sexuale este asigurat de hormonul foliculostimulant (FSH) si de hormonul luteinizant (LH). Astfel, medicul recomanda efectuarea ambelor teste pentru stabilirea unui diagnostic corespunzator in functie de pacient. Dozarea acestui hormon poate fi necesara pentru determinarea cauzei infertilitatii sau a altor afectiuni care afecteaza calitatea vietii.IndicatiiIn cazul femeilor, testarea FSH este efectuata avand urmatoarele scopuri:depistarea disfunctiilor ovariene;stabilirea debutului perimenopauzei;evaluarea menstruatiei neregulate;determinarea cauzei infertilitatii;confirmarea inceputului menopauzei.Perimenopauza este o perioada de tranzitie inainte de instalarea menopauzei. Simptomele caracteristice acesteia sunt:uscaciune vaginala;menstruatie neregulata;scadere fertilitate;bufeuri;tulburari ale ciclului de somn;modificari ale dispozitiei;infectii urinare.Menopauza este o perioada care apare la varsta de aproximativ 50 de ani. Aceasta este caracterizata prin absenta menstruatiei si a ovulatiei. Ca urmare, in aceasta perioada, pacientele nu mai pot ramane insarcinate.In cazul barbatilor, testul FSH este recomandat cu scopul de a diagnostica:infertilitatea;afectiunile testiculare;oligospermia (numar scazut de spermatozoizi).La copii, determinarea concentratiei de FSH este recomandata pentru a stabili cauza pubertatii precoce sau tardive. Pubertatea debuteaza la aproximativ:10 ani la baieti;9 ani la fete.Termenul de pubertate intarziata (tardiva) se coreleaza cu debutul acestei perioade dupa varsta de:14 ani in cazul baietilor;13 ani la fete.Pacientii care au indicatie de efectuare a testului pentru dozarea FSH prezinta urmatoarele semne si simptome:scaderea apetitului;slabiciune musculara;menstruatie neregulata;oboseala;scaderea libidoului;scadere in greutate;incapacitatea de a obtine o sarcina.Mod de recoltareDozarea FSH-ului este o analiza de sange. Prin urmare, pentru a putea fi realizata este necesara o proba de sange. Aceasta se obtine prin punctie venoasa. Este important ca recoltarea sa se faca dimineata, pe nemancate. In dimineata recoltarii, pacientul este rugat sa se aseze pe scaun, unde va fi prelevata proba de sange. De cele mai multe ori, se prefera o vena de la nivelul plicii cotului. Inainte de realizarea procedurii, zona este curatata su un tampon imbibat in alcool sanitar. Intregul proces dureaza cateva minute. La finalul acestuia, se aplica un pansament, pentru a preveni infectiile. Pacientului ii este recomandat sa mentina pansamentul cu o usoara presiune digitala (cu degetele), cu scopul de a reduce riscul de formare al echimozelor (vanatailor).InterpretariRezultatele obtinute in urma dozarii FSH-ului se interpreteaza de catre medic. Acesta va analiza valorile obtinute, impreuna cu datele obtinute din alte investigatii si cu simptomatologia prezentata de pacient. Astfel, medicul poate stabili care este diagnosticul si tratamentul optim. Concentratia FSH se masoara in mUI/ml (miliunitati internationale pe mililitru). Valoarea hormonului foliculostimulant este raportata in functie de sex si varsta. Astfel, in cazul persoanelor de sex masculin, concentratia FSH este cuprinsa intre:0-5 mUI/mL inainte de pubertate;0,3-10 mUI/mL dupa pubertate;1,5-12,4 mUI/mL la adulti.La persoanele de sex feminin, valoarea FSH este caracterizata de urmatoarele intervale:0-4 mUI/mL inainte de pubertate;0,3-10 mUI/mL dupa pubertate;4,7-21,5 mUI/mL pentru femeile aflate in perioada fertila;25,8-134,8 mUI/mL dupa menopauza.Valori scazute La barbati, valorile scazute ale FSH sunt cauzate de:afectiuni ale glandei pituitare;patologii care afecteaza hipotalamusul.In cazul femeilor, scaderea concentratiei FSH poate fi cauzata de:tulburari functionale ale glandei pituitare;subponderabilitate;afectiuni hipotalamice.La copii, o valoare scazuta a hormonului foliculostimulant este determinata de:sindromul Turner (la fete);afectiuni ovariene;sindromul Klinefelter (la baieti);afectiuni testiculare;infectii;malnutritie.Valori crescuteLa persoanele de sex feminin, cresterea concentratiei de FSH este cauzata de:insuficienta ovariana prematura;sindromul Turner;menopauza;sindromul ovarului polichistic;perimenopauza;cancer ovarian.La pacientii de sex masculin, nivelul crescut de FSH se asociaza cu:deteriorarea functiei si a structurii testiculare;sindromul Klinefelter.In cazul copiilor, cresterea concentratiei de FSH se asociaza debutului perioadei de pubertate. O concentratie mare a acestui hormon inainte de 10 ani in cazul baietilor sau 9 ani la fete poate fi data de:leziuni cerebrale;tulburari ale sistemului nervos central.Testul pentru determinarea FSH este o metoda utila recomandata cuplurilor care au dificultati in obtinerea unei sarcini. Aceasta analiza permite si depistarea unei pubertati precoce sau intarziate in cazul adolescentilor. Rezultatele sunt eliberate de laboratorul de analize medicale in 2-3 zile lucratoare. Sursa:medlineplus.gov, https://medlineplus.gov/lab-tests/follicle-stimulating-hormone-fsh-levels-this%20transition, accesat la data 13.04.2023;www.testing.com, https://www.testing.com/tests/follicle-stimulating-hormone-fsh/, accesat la data 13.04.2023;kidshealth.org, https://kidshealth.org/en/parents/blood-test-fsh.html, accesat la data 13.04.2023; www.webmd.com, https://www.webmd.com/women/fsh-test, accesat la data 13.04.2023.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  