Proteina C reactiva (CRP)   Un test CRP masoara nivelul de proteina C reactiva (CRP) dintr-o proba de sange, nivel care poate creste in prezenta unui proces inflamator desfasurat in organism. Testul se recomanda pentru a identifica inflamatia in cursul afectiunilor acute sau pentru a monitoriza severitatea reactiilor inflamatorii in afectiunile cronice.Testul standard de proteina C reactiva nu trebuie confundat cu testul de proteina C reactiva de inalta sensibilitate (hs-CRP) care este un test diferit, mai sensibil decat testul standard, recomandat pentru a determina riscul de a dezvolta boala coronariana.Date generaleProteina C reactiva (CRP) este un compus sintetizat de ficat, ale carui valori cresc ori de cate ori o afectiune provoaca o inflamatie in organism. Este eliberata in circulatie la doar cateva ore dupa inceputul unei infectii, raniri sau alta cauza a inflamatiei, din acest motiv fiind considerata unul dintre cei mai sensibili reactanti de faza acuta si un indicator nespecific de inflamatie.Nivelurile CRP cresc si de 1000 de ori ca raspuns la infectia bacteriana, precedand alte simptome cum ar fi  durerea sau febra. De asemenea, se inregistreaza valori semnificativ crescute dupa un infarct de miocard, un traumatism, in cursul unor afectiuni autoimune active sau netratate sau infectii grave, cum ar fi in sepsis. Testul CRP nu are valoare diagnostica, el indicand doar prezenta inflamatiei, fara a putea identifica sursa acesteia. Insa, pentru medic, datele oferite de test coroborate cu alte investigatii si cu examenul clinic al pacientului ii confera elemente valoroase pentru stabilirea diagnosticului si evaluarea severitatii acestuia.Acest test CRP standard nu trebuie confundat cu un test hs-CRP. Acestea sunt doua teste diferite care masoara CRP, fiecare dintre acestea masurand o gama diferita de nivel al CRP in sange in scopuri diferite:Testul standard CRP masoara nivelurile ridicate de proteine observate in bolile care provoaca inflamatie semnificativa. Acesta masoara CRP in intervalul de la 8 la 1000 mg/L (sau 0,8 la 100 mg/dL).Testul hs-CRP detecteaza cu precizie niveluri mai mici de proteine decat cele masurate prin testul CRP standard si este utilizat pentru a evalua indivizii pentru riscul de boala cardiovasculara. Acesta masoara CRP in intervalul de la 0,3 la 10 mg/L. IndicatiiUn test CRP poate fi utilizat pentru a ajuta la detectarea sau monitorizarea inflamatiei in afectiuni acute sau cronice, inclusiv:Infectii bacteriene sau viraleInfectii fungiceSepsis (este raspunsul extrem al corpului la o infectie care se raspandeste in sange. Este o urgenta medicala care pune viata in pericol)Boli autoimune, cum ar fi artrita reumatoida, vasculita sau lupusul (lupus eritematos sistemic)Unele forme de artritaOsteomielita (infectia osului)Boli inflamatorii intestinale (IBD), cum ar fi Boala Crohn sau colita ulceroasaBoala inflamatorie pelvina (BIP)Boli pulmonare, cum ar fi astmulTestele CRP sunt utilizate de chirurgi pentru a monitoriza pacientii dupa o interventie chirurgicala sau alte proceduri invazive si pentru a controla infectia in timpul perioadei de recuperare. De ce sa faci un test CRP?Este posibil sa ai nevoie de acest test daca ai simptome sugestive pentru o infectie, cum ar fi:Febra sau frisoaneRitmul cardiac rapidRespiratie rapidaGreata si varsaturiDe asemenea, este posibil sa ti se recomande testul CRP daca medicul considera ca ai putea avea o afectiune cronica insotita de inflamatie. Simptomele vor depinde de afectiune.Daca ai fost deja diagnosticat cu o boala cronica sau infectie care provoaca inflamatie, este posibil sa ai nevoie de acest test pentru monitorizarea starii tale si a eficacitatii tratamentului. Nivelurile CRP cresc si scad in functie de cat de multa inflamatie este in corpul tau. Daca nivelul CRP scade, este un semn ca tratamentul pentru inflamatie functioneaza sau ca te vindeci singur. Mod de recoltarePentru efectuarea testului se va preleva o proba de sange. Cum te pregatesti pentru test?Unele medicamente iti pot afecta rezultatele, de exemplu ibuprofen, aspirina si alte medicamente antiinflamatoare nesteroidiene (AINS). Discuta cu medicul inainte.Exercitiile foarte intense, cum ar fi antrenamentul intens cu greutati sau o alergare foarte lunga, pot provoca cresteri bruste ale nivelului CRP. Daca proba de sange va fi folosita pentru teste suplimentare, poate fi necesar sa eviti sa mananci sau sa bei pentru o anumita perioada de timp (6 ore) inainte de test.  Semnificatia rezultatelorRezultatele testului CRP indica nivelul de inflamatie din corpul tau, fara sa precizeze cauza sau localizarea inflamatiei. De aceea rezultatele, testului se interpreteaza de medic intr-un context clinic si paraclinic.CRP se masoara in miligrame pe litru (mg/L). Rezultatul pentru un test CRP standard este, de obicei:Normal: mai putin de 10 mg/LRidicat: egal sau mai mare de 10 mg/LValorile anormale ale intervalului pot varia in functie de laboratorul care efectueaza testul. Rezultatele pentru un test hs-CRP sunt, de obicei, date dupa cum urmeaza:Risc mai scazut de boli de inima: nivelul hs-CRP mai mic de 2,0 mg/LRisc mai mare de boli cardiace: nivelul hs-CRP egal sau mai mare de 2,0 mg/LNivelurile CRP ale unei persoane variaza in timp. O evaluare a riscului de boala coronariana ar trebui sa se bazeze pe media a doua teste hs-CRP, in mod ideal, efectuate la doua saptamani. Valorile de peste 2,0 mg/L pot reflecta un risc crescut de atacuri de cord sau riscul unui atac de cord recurent.Factori care interfera cu rezultatele CRPMulti factori pot afecta nivelul CRP. Cresterea minora a nivelului CRP se poate datora urmatoarelor conditii sau situatii:Fumatul Raceala comuna Diabetul InsomnieGingivitaParodontita Depresie Obezitatea Sarcina Accident recentFemeile si persoanele in varsta au in mod natural niveluri mai ridicate de CRP. Unde se efectueaza analiza In toate punctele de recoltare ale retelei Regina MariaEliberarea rezultatelorIn termen de maxim 1 zi lucratoare.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  