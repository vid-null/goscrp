Trigliceride 21.00 Lei Contacteaza-ne   Determinarea trigliceridelor masoara concentratia unor compusi lipidici, denumiti trigliceride, in sangele periferic. Testarea trigliceridelor serice evalueaza riscul unei persoane de a dezvolta anumite complicatii metabolice sau cardiovasculare (infarct, accident vascular cerebral, diabet, pancreatita) si se poate dovedi util in monitorizarea unor interventii terapeutice cu impact asupra nivelului de lipide (grasimi) din sange.  Date generaleTrigliceridele (TG) sunt cea mai abundenta molecula de grasime din organism. Se acumuleaza in celulele adipoase ale corpului, unde constituie principala rezerva de energie. TG pot fi eliberate din depozitele de grasime si descompuse pentru a fi folosite in furnizarea de energie pentru procesele metabolice ale organismului, inclusiv pentru crestereTrigliceridele provin din alimentatie, ele reprezentand aproximativ 95% din toate grasimile dietetice. Atat grasimile animale, cat si cele vegetale contin trigliceride. Trigliceridele pot fi sintetizate atat in intestin, cat si in ficat, din lipide mai mici numite acizi grasi. Mai exact, trei molecule de acizi grasi, similare sau diferite, se leaga chimic de o molecula de glicerol, rezultand trigliceridele. Odata digerate sau sintetizate, trigliceridele circula in sange pentru a fi folosite ca energie de catre celule, in timp ce surplusul de TG este stocat in celulele adipoase pentru a alimenta organismul intre mese. Ele sunt impachetate in lipoproteine si intra, alaturi de colesterol, in constitutia VLDL (80%) si LDL (15%). Surse de triglicerideDesi suntem tentati sa credem ca doar  aportul de grasimi poate determina cresterea trigliceridelor, in realitate consumul de zahar sau alcool poate constitui, de asemenea, o sursa importanta de trigliceride, deoarece organismul converteste caloriile in plus in aceasta forma de stocare a energiei reprezentata de TG. Un exces de calorii determina acumularea de TG si cresterea in greutate, iar la analizele medicale acest lucru se reflecta in valori ridicate ale trigliceridemiei.Sindromul metabolic, principala complicatie a cresterii trigliceridelor in sangeNivelurile ridicate ale trigliceridelor sunt asociate cu o serie de tulburari cunoscute sub numele de „sindrom metabolic”. O persoana cu sindrom metabolic are un risc crescut de a dezvolta diabet, accident vascular cerebral sau boli de inima.Nivelul trigliceridelor din sange depinde de multi factori, dar in primul rand de excesul de calorii din dieta, in special de zaharuri simple. In ce conditii medicale cresc trigliceridele?Anumite afectiuni medicale,  genetice, obiceiuri de stil de viata si unele medicamente sunt toate factori de risc pentru trigliceridele din sange. Conditiile medicale care pot creste nivelul trigliceridelor din sange includ:DiabetBoala de rinichiBoala de ficatObezitateBoala tiroidianaMenopauzaLa persoanele care au o tulburare genetica legata de niveluri ridicate de trigliceride (cum ar fi hipertrigliceridemia familiala sau hiperlipidemia familiala combinata), anumite afectiuni si substante pot creste trigliceridele la niveluri extrem de ridicate. Exemple de asemenea tulburari includ diabetul slab controlat si boala cronica de rinichi. Substantele care cresc concentratia de trigliceride includ, de exemplu, consumul excesiv de alcool si utilizarea anumitor medicamente, cum ar fi estrogenii (luati pe cale orala), diureticele, corticosteroizii, beta-blocantele.  Cum se manifesta cresterea trigliceridelor?Hipertrigliceridemia este, de regula, silentioasa, daca nu ajunge la niveluri extrem de ridicate, insa poate creste riscul de boli de inima sau accident vascular.Pacientii cu cresteri severe ale TG pot avea excrescente de grasime (xantoame eruptive) la nivelul pielii de pe trunchi, spate, coate, fese, genunchi, maini si picioare. Alte simptome includ splina si ficatul marite, dureri abdominale si scaderea sensibilitatii la atingere din cauza leziunilor nervoase.In unele cazuri, nivelurile crescute de TG pot provoca pancreatita, care ocazional este fatala. Limitarea aportului de grasimi (la mai putin de 50 de grame pe zi) poate ajuta la prevenirea leziunilor nervoase si a pancreatitei. De asemenea, slabirea, exercitiul fizic si evitarea  consumului de alcool pot ajuta. Medicamentele hipolipemiante pot fi eficiente. Despre testTestarea trigliceridemiei masoara concentratia acestor compusi lipidici in sangele periferic al pacientului si poate ajuta medicul sa evalueze riscurile unor complicatii metabolice sau cardiovasculare. IndicatiiTestul de masurare a nivelului de trigliceride se efectueaza izolat sau, de obicei,  impreuna cu evaluarea colesterolului (panel lipidic) si este utilizat pentru a identifica starea dislipidemiei (tulburari ale nivelului diferitelor lipide din organism).Aceste tulburari sunt factori de risc pentru dezvoltarea bolilor cardiovasculare, a pancreatitei si a multor alte boli - cu cat nivelurile acestor compusi sunt mai mari, cu atat riscul acestor boli este mai mare.Testarea trigliceridelor este, de obicei, indicata in urmatoarele cazuri:ca parte a testelor de laborator de rutina pentru a evalua starea generala de sanatate a unei persoanepentru monitorizarea efectului terapiei medicamentoase (de exemplu, statine) pentru normalizarea nivelurilor de trigliceride si colesterolpentru a evalua impactul modificarilor stilului de viata asociate cu controlul tulburarilor lipidelor - cum ar fi aderarea la o dieta adecvata si exercitii fizicepentru a va evalua riscul (screening) pentru boli cardiovasculare, inclusiv infarct miocardic (atac de cord) sau accident vascular cerebral. De ce sa faci testul?Dozarea trigliceridelor in sange este un test simplu, accesibil si nedureros care iti ofera imediat o radiografie asupra nivelului tau de lipide din sange.Testarea TG, impreuna cu evaluarea colesterolului, ar trebui efectuata, in special, de catre persoanele cu risc crescut de a dezvolta boli cardiovasculare – de exemplu persoane cu obezitate, varstnici, membri ai familiei pacientilor cu tulburari lipidice și antecedente de boli cardiovasculare. Acest lucru permite identificarea precoce a problemei și implementarea tratamentului inainte de aparitia modificarilor ireversibile ale organismului - este un element de prevenire a multor boli, in special a celor cardiologice.Daca suferi de anumite boli, cum ar fi hipotiroidism, diabet sau obezitate, esti la menopauza sau ai o boala cronica de rinichi, masurarea trigliceridelor face parte din planul tau obligatoriu de monitorizare a starii de sanatate. Pe baza acestui test, medicul tau curant si nutritionistul iti vor putea ghida tratamentul si dieta astfel incat riscurile tale de a fi expus unui accident vascular cerebral, diabet,  infarct sau pancreatite sa fie minimizate. Mod de recoltarePentru testarea trigliceridelor sau a unui profil lipidic complet (inclusiv colesterolul total, HDL, LDL și trigliceride), se recomanda sa nu mancati sau sa beti lichide (cu exceptia apei) timp de cel putin 9 ore inainte de prelevarea de sange.Se recomanda ca regimul alimentar sa nu sufere modificari majore timp de 3 saptamani inainte de recoltare si sa se evite consumul de alcool cu 72 de ore inainte de recoltare, pentru a nu fi alterate rezultatele.Pentru test,  se preleveaza cativa ml de sange, intr-un vacutainer special, de obicei de la nivelul unei vene de la plica cotului. RezultateNivelurile trigliceridelor orientative pentru adulti in miligrame pe decilitru (mg/dl) sunt:Valori                          Normal: mai putin de 150Borderline (la limita): 150–199Crescute: 200–499Foarte crescute: > 500   Unde se face testulIn toate punctele de recoltare REGINAMARIA.Eliberare rezultateIn maxim 1-2 zile lucratoare.Surse de informatie:https://medlineplus.gov/triglycerides.htmlmayoclinic.org/https://my.clevelandclinic.org/health/articles/11117-triglycerideshttps://www.nhlbi.nih.gov/health/high-blood-triglycerideshttps://www.urmc.rochester.edu/Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  