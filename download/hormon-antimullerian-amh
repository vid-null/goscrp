         Testul AMH reprezinta o investigatie de laborator simpla, usor de recoltat si procesat si extrem de eficienta in aprecierea rezervei ovariene, precum si a altor parametri importanti din sfera organelor reproducatoare. Denumirea de test AMH provine de la hormonul al carui nivel este masurat prin intermediul procedurii, mai precis hormonul Anti-Mullerian (AMH fiind abrevierea de la Anti-Mullerian Hormone). Pentru a putea afla mai multe despre acest test, citeste mai departe ce informatii ofera testul AMH, cand este acesta indicat, precum si ce roluri detine hormonul Anti-Mullerian in organism si ce se intampla cand acesta se regaseste la un nivel diferit de cel normal.Ce este hormonul Anti-Mullerian si ce roluri detineHormonul Anti-Mullerian, desi este adesea recunoscut si asociat cu functia pe care o indeplineste la femeia adulta, acesta are, de fapt, un rol mult mai important in viata intrauterina.Hormonul Anti-Mullerian in perioada intrauterinaInca din primele saptamani de sarcina, cel mic incepe o dezvoltare accelerata a majoritatii organelor si sistemelor de organe, printre care si cel reproducator.Cu toate ca fiecare embrion detine informatia genetica necesara pentru a se naste fie cu sex masculin (cu cromozomi XY), fie cu sex feminin (cu cromozomi XX), este nevoie de un control suplimentar al dezvoltarii organelor genitale in acest sens. Astfel, hormonul Anti-Mullerian detine acest rol si controleaza intregul proces de dezvoltare.La baieti, hormonul Anti-Mullerian se regaseste in cantitati considerabil mai mari, pentru a putea mentine dezvoltarea organelor reproducatoare masculine si a preveni formarea celor feminine. In opozitie, la fete, hormonul se regaseste in cantitati mult mai mici.Un nivel insuficient al hormonului Anti-Mullerian in aceasta etapa de dezvoltare a celui mic poate conduce, in cazul baietilor, la pastrarea atat a organelor specific masculine, cat si a celor feminine, rezultand intr-un fenomen numit ambiguitate sexuala.Hormonul Anti-Mullerian in viata adultaUn alt rol important al acestui hormon este acela de a aprecia rezerva ovariana a unei femei la momentul recoltarii. Prin rezerva ovariana se intelege numarul (aproximativ) de ovule viabile pe care femeia il detine pentru a putea ramane insarcinata in timpul perioadei sale fertile.Prin urmare, un nivel mai mare al hormonului Anti-Mullerian este asociat cu un numar mai mare de ovule si, implicit, cu o rezerva ovariana mai ampla. In schimb, un nivel scazut al hormonului Anti-Mullerian indica o rezerva ovariana redusa, cu un numar mic de ovule viabile.Totusi, este important de retinut faptul ca testul AMH nu poate oferi informatii exacte cu privire la gradul de fertilitate, ci doar o estimare.Pentru a putea afla informatii suplimentare cu privire la fertilitate, sunt necesare teste suplimentare (analize fertilitate femei si barbati).Ce este un test AMH si ce informatii ofera     Pentru a putea obtine informatii legate de rezerva ovariana (precum si alte detalii necesare), prin intermediul testului AMH, se masoara, practic, nivelul acestui hormon in sange.In functie de concentratia hormonului Anti-Mullerian in sange, se poate face o aproximare cu privire la numarul de ovule viabile si, totodata, la rezerva ovariana. Prin valoarea obtinuta, se pot estima gradul de fertilitate (doar intr-un mod orientativ), precum si durata perioadei fertile a femeii (cu indicii despre o posibila menopauza precoce).De asemenea, intrucat hormonul Anti-Mullerian este produs de catre celulele foliculare de la nivelul ovarelor, un nivel mult crescut al acestuia poate indica prezenta unor afectiuni precum sindromul ovarelor polichistice sau chiar tumori ovariene.Medicul ginecolog va evalua intotdeauna istoricul medical al fiecarei paciente si va decide ce teste suplimentare sunt necesare pentru a putea corela un nivel modificat al hormonului Anti-Mullerian cu gradul de fertilitate si/sau cu prezenta unei patologii.Cand se face analiza AMH. PregatireRecomandarea unui test AMH poate veni fie direct de la medicul ginecolog (in urma unui istoric prelungit de infertilitate si/sau in cazul suspectarii unor patologii ovariene), fie ca urmare a dorintei pacientei de a-si evalua rezerva ovariana.Date fiind informatiile pe care le poate aduce un test AMH, acesta poate fi necesar sau, cel putin, ajutator in mai multe situatii, dintre care:Evaluarea rezervei ovariene, cu estimarea gradului de fertilitate si aproximarea sfarsitului perioadei de fertilitate;Evidentierea unor patologii ovariene, precum sindromul ovarelor polichistice sau tumorile ovariene;In cazul formatiunilor tumorale, testul AMH poate fi folosit pentru monitorizarea evolutiei bolii, precum si a eficientei tratamentului;In cazul copiilor, testul este folosit pentru evidentierea prezentei organelor reproducatoare specifice pachetului genetic (XX sau XY);La baieti, testul poate fi util pentru evaluarea functiei testiculare.Intrucat hormonul Anti-Mullerian nu are o variatie a nivelului in functie de ciclul menstrual si, totodata, testul este unul simplu si presupune doar recoltarea unei probe de sange, nu exista o pregatire specifica inaintea procedurii de recoltare.Recoltare si interpretare AMHEfectuarea testului AMH consta intr-o procedura foarte simpla, care presupune recoltarea unei probe de sange dintr-o vena periferica (in general, din pliul cotului). Ulterior, proba este transmisa catre laborator, unde este identificata concentratia hormonului Anti-Mullerian circulant in sange.Interpretarea rezultatului se face intotdeauna coreland nivelul obtinut cu varsta si sexul pacientei sau pacientului in cauza, precum si cu istoricul medical personal.In general, rezultatele se clasifica in felul urmator:Peste 4,0 ng/ml – aceasta valoare poate indica fie un grad ridicat de fertilitate, fie prezenta unor patologii ovariene;Intre 1,5 – 4,0 ng/ml – semnifica adesea un nivel normal;Intre 1,0 – 1,5 ng/ml – reprezinta trecerea de la un nivel normal catre o scadere a rezervei ovariene;Intre 0,5 – 1,0 ng/ml – acest nivel poate anunta instalarea menopauzei;Sub 0,5 ng/ml – este un nivel suficient de scazut pentru a atesta instalarea menopauzei.Valorile standard nu trebuie nicidecum preluate ca atare, ci adaptate la persoana testata. De exemplu, pentru varsta de 25 de ani, un nivel de 3 ng/ml poate fi normal, in timp ce, pentru 40 de ani, poate fi mult crescut (valabil si viceversa).Hormon Anti-Mullerian scazut (tratament). Hormon Anti-Mullerian crescut (tratament)Un nivel modificat al hormonului Anti-Mullerian (raportat la categoria de varsta) trebuie intotdeauna investigat suplimentar, pentru a afla cauza din spatele acestuia.Atat in cazul unei valori scazute, cat si a uneia crescute, tratamentul este adaptat la caz. De exemplu, daca femeia are o rezerva ovariana mica si un grad de fertilitate scazut, va necesita investigatii suplimentare si tratamente de fertilitate specifice (in cazul in care isi doreste o sarcina).In schimb, in cazul unei valori mult crescute, ce poate indica un sindrom al ovarelor polichistice sau chiar o tumora ovariana, tratamentul trebuie instituit rapid, intrucat poate afecta calitatea vietii pacientei sau poate fi chiar amenintator de viata.In concluzie, testul AMH reprezinta o procedura simpla, prin care se pot obtine informatii extrem de utile cu privire la integritatea sistemului reproducator atat al femeilor, cat si al barbatilor (in unele situatii), din punct de vedere structural si functional. Usurinta cu care acest test se poate efectua face din acesta o recomandare de prima intentie in cazul suspiciunii infertilitatii, precum si a unor patologii ovariene sau testiculare.Bibliografie:Hormonul Anti-Mullerian https://my.clevelandclinic.org/health/diagnostics/22681-anti-mullerian-hormone-test#:~:text=What%20is%20anti%2Dmullerian%20hormone,of%20AMH%20for%20their%20development.Testul AMH https://medlineplus.gov/lab-tests/anti-mullerian-hormone-test/Despre testul AMH https://advancedfertility.com/infertility-testing/amh-fertility-testing/Indicatii test AMH https://pubmed.ncbi.nlm.nih.gov/22646322/Cere o programare Nume  Prenume  Email  Telefon  Locatie  -Selectati- Bucuresti Enescu Spitalul Cluj Centrul de Fertilitate si FIV Columna  Sunt de acord sa primesc e-mailuri despre noutati si oferte personalizate. Acord Prin completarea formularului de mai sus sunt de acord sa fiu contactat/a de catre Reteaua de sanatate REGINA MARIA in legatura cu serviciile medicale solicitate Acest site este protejat de reCAPTCHA si se aplica Politica de confidentialitate si Termeni si conditii.DistribuieFii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  