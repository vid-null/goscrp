Rubeola Ac IgG 93.00 Lei Contacteaza-ne   DescriereRubeola este o boală infecțioasă, produsă de un virus care determină o infecție de obicei ușoară și se caracterizează prin febră și erupție cutanată care durează aproximativ 2 până la 3 zile. Infecția este extrem de contagioasă, dar poate fi prevenită prin vaccinare.Testul detectează și măsoară anticorpii anti-rubeolă din sânge, care sunt produși de sistemul imunitar al organismului ca răspuns la imunizare sau la infecția cu virusul rubeolei.Virusul rubeolei cauzează, în general, o infecție ușoară, marcată de o erupție cutanată fină, care apare pe față și pe gât , și apoi se deplasează pe trunchi și membre, înainte de a dispărea câteva zile mai târziu. Virusul este răspândit prin contactul cu o persoană infectată, prin tuse și strănut. Infecția poate provoca simptome precum febră, adenopatie rubeolică, secreții nazofaringiene, conjunctivită și dureri articulare. Simptomele pot fi atât de discrete, în special la copii, încât acestea să nu fie observabile. În majoritatea cazurilor, rubeola dispare în câteva zile și, de obicei, nu provoacă alte probleme de sănătate.Preocuparea principală în cazul infecției cu rubeolă este atunci când este contractată de o femeie însărcinată, pentru prima dată, în primele luni de sarcină. În această perioadă, fătul este cel mai vulnerabil la infecție.Dacă virusul trece prin placentă de la mamă la făt, poate provoca avort spontan, moarte fetală intrauterină sau sindrom rubeolic congenital (CRS), un grup de defecte congenitale grave, care afectează în permanență copilul. CRS poate provoca dizabilități intelectuale și de dezvoltare, surditate, tulburări oculare (cataractă), microcefalie, probleme hepatice și defecte cardiace.Din cauza consecințelor grave pentru copiii nenăscuți, vaccinul anti-rubeolic (conținut în vaccinul combinat ROR) este recomandat a fi obligatoriu la sugari, alături de vaccinul anti-rujeolic și anti-urlian.Testul este utilizat pentru a detecta în sânge anticorpii anti-rubeolă, care se dezvoltă ca răspuns la o infecție cu rubeolă sau imunizare.Există 2 tipuri de anticorpi anti-rubeolă : IgM și IgG. Anticorpii IgM apar în sânge după expunere. Nivelul acestora crește în timp de 7 până la 10 zile de la expunere și apoi se estompează în următoarele săptămâni. Excepție apare în cazul unui nou-născut infectat, la care poate fi detectat timp de câteva luni până la un an de la expunere. Anticorpii IgG anti-rubeolă durează un pic mai mult decât IgM ca să apară, dar odată apăruți, aceștia rămân în sânge pentru toată viața, oferind protecție împotriva reinfectării.IndicatiiConfirmarea prezenței unei protecții împotriva virusului rubeolei (imunitate)Detectarea unei infecții recente sau trecută. Identificarea persoanelor care nu au fost niciodată expuse virusului și cele care nu au fost vaccinate.La femeile gravide și cele care doresc să rămână însărcinateLa un nou-născut suspectat că s-a infectat în timpul sarcinii sau care prezintă malformații congenitale la naștere, pe care medical le suspicionează a fi ca urmare a unei infecții cu rubeolăInterpretariPrezența anticorpilor IgM în sânge indică o infecție recentă, în timp ce prezența anticorpilor IgG poate indica o infecție recentă sau trecută, sau indică faptul că a fost administrat un vaccin anti-rubeolic.Testarea IgM este testul standard pentru diagnosticul rapid de laborator al rubeolei.Detectarea unei creșteri a IgG în probele de sânge recoltate în perioada acută a bolii și apoi în perioada de convalescență, poate fi utilizată pentru a confirma infecția.Absența anticorpilor IgG înseamnă că persoana probabil nu a fost expusă virusului rubeolei sau nu a fost vaccinată și nu este protejată împotriva acesteia.Prezența anticorpilor IgG, dar nu și a anticorpilor IgM la nou-născut, înseamnă că anticorpii IgG ai mamei au trecut prin placentă la copil și acești anticorpi pot proteja sugarul de infecția rubeolei până la vârsta cuprinsă între 6-12 luni.Prezența anticorpilor IgM la nou-născut indică faptul că bebelușul a fost infectat în timpul sarcinii, deoarece anticorpii IgM ai mamei nu trec prin cordonul ombilical la copil.  Pentru a confirma rezultatul IgM, medicul poate comanda un test IgG, pentru a stabili un nivel inițial al anticorpilor și poate repeta testul IgG în 7-21 zile pentru a căuta o creștere semnificativă a acestuia, indicând o infecție recentă.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  