Factorul RH   Date generaleDesi vorbim adesea despre factorul Rh la singular, in realitate acesta grupeaza sub aceeasi umbrela nu mai putin de 45 de proteine localizate pe suprafata celulelor rosii ale sangelui. Doua gene sunt implicate in sinteza numeroaselor antigene ale factorului Rh, dar cu toate acestea o proteina din acest grup, codificata de gena RHD, se distinge detasat prin puterea imunogena, implicarea sa in diverse patologii si prevalenta crescuta in populatie. Este vorba despre antigenul D, caracterizat prin cea mai ridicata imunogenicitate (de 20 ori mai mare decat alte antigene Rh majore), adica printr-o capacitate neobisnuita de a declansa reactii din partea sistemului imun, care constau in producerea de anticorpi specifici (anticorpii anti-D).Spre deosebire de anticorpii impotriva antigenelor A si B care sunt sintetizati in mod natural de organism, anticorpii anti-Rh apar numai daca o persoana cu Rh negativ este expusa celulelor rosii Rh pozitive. Esti considerat Rh pozitiv daca globulele tale rosii exprima pe suprafata lor antigenul D si esti Rh negativ daca antigenul D lipseste de pe suprafata eritrocitelor. A avea o grupa sanguina Rh negativa nu este in niciun caz o boala si, de obicei, nu iti afecteaza sanatatea. Dar poate afecta sarcina. Daca tu esti Rh negativa si copilul tau este Rh pozitiv, sarcina ta va necesita o ingrijire speciala, pentru ca te afli in situatia de incompatibilitate de Rh. S-a constatat ca mai mult de 85% din populatie este Rh pozitiva, etaland antigenul D la suprafata  eritrocitelor, in timp ce proportia celor Rh negativi (fara antigen D de suprafata) insumeaza cel mult 15-17% dintre indivizi. Insa, in timp ce la populatia alba absenta antigenului D este provocata de deletia (stergerea) genei RHD, la populatia asiatica si neagra se pare ca absenta antigenului D se asociaza mai degraba cu inactivarea, decat cu eliminarea totala a acestei gene.Antigenul D este cel mai analizat antigen al grupului Rh, el fiind responsabil de boala hemolitica a nou nascutului in 95% dintre cazuri. De asemenea, el poate induce la 80% dintre persoanele Rh negative, in urma transfuziei unor eritrocite Rh+, o reactie prompta de sinteza de anticorpi anti Rh care vor ataca celulele rosii transfuzate ulterior, distrugandu-le, proces denumit hemoliza.Incompatibilitatea de Rh este, asa cum am mentionat anterior, importanta in sarcina. Cand sangele unui fat Rh pozitiv intra in fluxul de sange al mamei sale Rh negativa (cel mai frecvent la nastere, dar si in caz de sangerari, biopsie vilozitati, amniocenteza, sarcina extrauterina, avort, traumatisme, chirurgie fetala, rotatia manuala a fatului aflat in prezentatie pelviana, mola hidatiforma), sistemul imunitar al mamei va identifica eritrocitele Rh pozitive ale fatului ca fiind straine, in consecinta va produce anticorpi anti-Rh care le vor ataca si distruge (proces denumit hemoliza).In mod normal, acesti anticorpi nu reprezinta un risc la prima sarcina. Daca, insa, mama nu primeste tratament care sa previna formarea de anticorpi anti-Rh, in cazul celei de-a doua sarcini (oricarei sarcini viitoare) cu fat Rh pozitiv, mama va forma rapid si in cantitati importante anticorpi anti Rh, care vor traversa placenta si vor distruge globulele rosii ale fatului, ceea ce duce la anemie fetala. Riscul ca fatul sa moara cand anemia sa este severa este ridicat, daca nu se face o transfuzie de sange intrauterina pentru salvarea copilului.Problema apare, asadar, doar cand mama este Rh negativa, tatal Rh pozitiv si fatul Rh pozitiv. Un tata Rh negativ nu pune nicio problema fatului sau mamei.  Indicatii determinare factor RhDeterminarea factorului Rh se face de obicei, odata cu determinarea grupei sanguine. Ideal, ar fi sa iti faci aceste doua determinari cat mai devreme, in viata. Insa, medicul va solicita aceasta testare, mai ales, in anumite circumstante:Determinarea factorului Rh se indica gravidei, cu ocazia primei consultatii de obstetrica. Daca mama este Rh negativa, se indica determinarea Rh-ului si la tatal copilului. Daca partenerul este Rh negativ, nu se mai fac dozari ulterioare ale anticorpilor anti-Rh la mama. Daca esti Rh negativa si tatal copilului tau este Rh pozitiv, s-ar putea sa fie nevoie sa faci screening-ul de anticorpi anti-Rh, de mai multe ori: in primul trimestru de sarcina, in saptamana 28 de sarcina si cand se naste copilul. Unele persoane au nevoie de test mai des.Se determina factorul Rh la nou-nascut, imediat dupa nastere. Daca mama nu are anticorpi anti-Rh - cea mai mare sansa ca sangele unui fat Rh pozitiv sa patrunda in fluxul de sange al mamei Rh negativ apare in timpul nasterii. Administrarea de imunoglobulina anti-D va preveni producerea de anticorpi care ar putea afecta o sarcina viitoare. Acest tratament trebuie repetat la fiecare alta nastere a unui copil Rh pozitiv. Se recomanda analiza Rh, de asemenea: donatorilor de sange, inaintea unei transfuzii, inaintea unei proceduri invazive sau chirurgicale potential asociate cu complicatii hemoragice care ar putea necesita transfuzii;De ce sa faci testul?Este important sa faci testul pentru a afla categoria in care te afli si riscurile la care te expui daca esti Rh negativ. In acest caz va trebui sa acorzi atentie sarcinii, oricaror transfuzii cu sange integral sau produse de sange si interventiilor asociate cu complicatii hemoragice. De asemenea, va trebui sa urmezi cu strictete protocolul de preventie a producerii de anticorpi antiRh cu imunoglobulina D, in cazul in care partenerul tau este Rh pozitiv si fatul a mostenit factorul Rh de la tata.Mod de recoltareNu este nevoie de o pregatire prealabila, pentru proba se recolteaza o cantitate minimala de sange capilar din pulpa degetului sau sange venos, de obicei din plica cotului.Unde se efectueaza determinarea de RhIn orice punct de recoltare din cadrul retelei REGINA MARIA.Durata eliberarii rezultatelorMaxim 1 zi lucratoare.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  