Hemoglobina glicozilata HbA1c   Un test HbA1c masoara procentul de hemoglobina glicozilata (HbA1c) din sange si este un indicator al nivelului glicemiei tale din ultimele 8-10 saptamani dinaintea prelevarii probei de sange. Date generaleHemoglobina A1c (glicohemoglobina, cunoscuta si sub numele de hemoglobina glicozilata/glicata) este un compus rezultat din atasarea unei molecule de glucoza la molecula de hemoglobina, rezultand, cu alte cuvinte, o hemoglobina “indulcita”. Hemoglobina este o proteina continuta in interiorul globulelor rosii, a carei functie este aceea de a transporta oxigenul la tesuturi. Exista diferite tipuri de hemoglobina, desi forma predominanta este hemoglobina A (95-98% din hemoglobina totala). Glucoza este un tip de zahar din sangele tau care provine din alimentele pe care le consumi. Celulele folosesc glucoza pentru energie. Un hormon numit insulina ajuta glucoza sa patrunda in celule. Daca suferi de diabet, corpul tau nu produce suficienta insulina sau celulele tale nu o folosesc bine. Ca urmare, glucoza nu poate intra in celule, acumulandu-se in sange, iar nivelul gicemiei creste.Glucoza din sange se poate lega spontan de hemoglobina. Pe masura ce concentratia de glucoza din sange creste, mai mult din hemoglobina va fi acoperita cu glucoza. Desi initial legatura intre cele doua molecule este labila, in timp, in prezenta unor niveluri constant ridicate de glucoza circulanta, legatura intermoleculara se rearanjeaza, formand un compus stabil. Glucoza se va lega in cele din urma de molecula de hemoglobina printr-o legatura covalenta, ireversibila. Cantitatea formei instabile poate creste rapid in prezenta unui nivel ridicat de glucoza din sange, in timp ce forma stabila se schimba lent. Cu cat este mai mare concentratia de glucoza din sange, cu atat se va forma mai multa hemoglobina glicata. Odata ce glucoza s-a legat stabil de hemoglobina, ea ramane atasata de aceasta pe toata durata vietii globulelor rosii, de obicei aproximativ 120 de zile. Un test A1C masoara procentul hemoglobinei glicozilate ( HbA1c) din sange si este un indicator al concentratiei medii de glucoza in sange din ultimele 2-3 luni anterioare testului. Nivelurile ridicate de A1C sunt un semn al glicemiei crescute din diabet. Diabetul poate provoca probleme grave de sanatate, inclusiv boli de inima, boli de rinichi si leziuni ale nervilor. Dar, odata cu modificarea tratamentului si a stilului de viata, iti poti controla nivelul de glucoza din sange. Hemoglobina A1c (HbA1c) se formeaza zilnic, in timp ce este eliminata pe masura ce celulele rosii din sange mor si sunt inlocuite cu celule mai tinere (cu hemoglobina A neglicata), de aceea, pe masura ce diabetul este controlat si valorile de glucoza (glicemia) sunt mentinute in limite normale, procentul hemoglobinei glicozilate din sange scade.Ghidurile clinice afirma ca diabetul poate fi diagnosticat pe baza criteriilor de HbA1c sau de glicemie, prin determinarea glicemiei a jeun sau prin testul de incarcare orala cu glucoza. Hemoglobina glicata este utilizata si in monitorizarea tratamentului diabeticilor, evaluand controlul glicemic pe o perioada de timp. IndicatiiUn test A1C poate fi utilizat pentru a detecta sau a diagnostica: Diabetul de tip 2 . In cazul diabetului zaharat de tip 2, glicemia creste prea mult, deoarece corpul nu reuseste sa transfere glucoza din sange in celule, fie din cauza ca celulele nu mai raspund la insulina din circulatie, fie pentru ca pancreasul epuizat nu reuseste sa produca insulina suficienta.Prediabet. Prediabetul inseamna ca nivelul de glucoza din sange este mai mare decat in mod normal, dar nu suficient de ridicat pentru a fi diagnosticat ca diabet. Schimbarile stilului de viata, cum ar fi alimentatia sanatoasa si exercitiile fizice, pot ajuta la intarzierea sau prevenirea ca prediabetul sa devina diabet de tip 2.Monitorizarea evolutiei si eficientei tratamentului diabetului zaharat de tip Un rezultat HbA1c mai mic de 7% indica un control bun al glicemiei si un risc mai scazut de aparitie a complicatiilor diabetului.Controlul glicemiei in diabetul de tip 2, sustin anumite ghiduri, ar trebui sa se adapteze   caracteristicilor fiecarui individ. In mod ideal, clinicianul va selecta tinta HbA1c in functie de starea de sanatate a pacientului, tinand cont de riscurile si beneficiile unei monitorizari atente. De ce sa faci un test HbA1C?Se recomanda testarea Hb A1C pentru diabet si prediabet daca:Ai peste 45 de ani:Daca rezultatele sunt normale, trebuie sa repeti testul la fiecare 3 ani.Daca rezultatele arata ca ai prediabet, este recomandata repetarea testului la fiecare 1 pana la 2 ani.  Daca rezultatele arata ca ai diabet, testarea Hb A1c se face de cel putin doua ori pe an pentru a -ti monitoriza starea si tratamentul.Daca ai sub 45 de ani si esti expus riscului de a dezvolta diabet deoarece:Ai prediabet.Esti supraponderal sau suferi de obezitate.Ai antecedente de diabet in familie (un parinte sau un frate cu DZ de tip 2).Ai hipertensiune arteriala sau niveluri ridicate de colesterol.Ai fost diagnosticat cu o boala de inima sau ai avut un accident vascular cerebral.Esti sedentar (faci exercitii fizice de mai putin de 3 ori pe saptamana).Ai avut diabet gestational (diabet in timpul sarcinii) sau ai nascut un copil cu macrosomie.Ai sindrom ovarian polichistic (PCOS).De asemenea, este posibil sa ai nevoie de un test A1C daca ai simptome de diabet, cum ar fi:Senzatie accentuata de sete (polidipsie)Urinezi mult (poliurie)Iti este foame permanent (polifagie)Pierzi in greutate fara sa incerciAi vedere incetosataMainile sau picioarele amortite sau cu furnicaturiStare persistenta de obosealaPiele uscataRani care se vindeca incetMai multe infectii decat de obiceiMod de recoltarePentru efectuarea testului nu ai nevoie de nicio pregatire speciala, recoltarea probei de sange se face dintr-o vena a bratului, folosind un ac mic, atraumatic. Procedura este nedureroasa si  dureaza, de obicei, mai putin de cinci minute. Ce inseamna rezultatele?Rezultatele A1C comunica procentul din hemoglobina care este acoperit cu glucoza. Pentru a diagnostica diabetul sau prediabetul, procentele utilizate in mod obisnuit sunt:Normal: A1C sub 5,7%Prediabet: HbA1c intre 5,7% si 6,4%Diabet: HbA1c de 6,5% sau mai mareDaca rezultatul a fost mai mare decat in mod normal, este posibil sa repeti testarea hemoglobinei glicozilate (A1C) sau un alt tip de test pentru diabet zaharat, fie un test de glicemie a jeun, fie un test oral de toleranta la glucoza (OGTT).Daca testul A1C a fost efectuat pentru monitorizarea diabetul, discuta cu medicul despre semnificatia  rezultatelor testului. PrecautiiTestul A1C nu este utilizat pentru a diagnostica diabetul gestational sau diabetul de tip 1.De asemenea, daca ai o conditie care afecteaza celulele rosii din sange, cum ar fi anemia sau un alt tip de tulburare a sangelui, este posibil ca un test A1C sa nu fie corect pentru diagnosticarea diabetului.Insuficienta renala si bolile hepatice pot afecta, de asemenea, rezultatele HbA1c. In aceste cazuri, ti se vor recomanda diferite alte teste pentru a diagnostica diabetul si prediabetul. Unde se efectueaza analizaIn toate punctele de recoltare ale retelei Regina Maria Eliberarea rezultatelorIn termen de maxim 1 zi lucratoare. Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  