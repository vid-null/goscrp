Magneziu seric   DescriereDeterminarea concentratiei sanguine a magneziului este un tip de analiza importanta in diagnosticarea unor afectiuni, dar si in monitorizarea evolutiei acestora. Magneziul este un electrolit care este implicat in functionarea corecta a urmatoarelor sisteme de organe:sistemul nervos;sistemul musculo-scheletal;sistemul cardiovascular.De asemenea, concentratia magneziului este importanta in controlul tensiunii arteriale si al glicemiei. Pentru diagnosticarea corecta a patologiei, pacientului ii pot fi indicate teste suplimentare. Acestea au ca scop dozarea urmatoarelor elemente:potasiu;sodiu;clorura;calciu.Magneziul este o substanta minerala care nu poate fi produsa de organism. In urma consumului unor produse care prezinta in compozitia lor acest electrolit, o cantitate limitata va fi absorbita la nivel intestinal si stocata in organism. IndicatiiMedicul recomanda efectuarea testului pentru dozarea concentratiei de magneziu in cazul pacientilor care prezinta semne si simptome specifice hipomagnezemiei sau hipermagnezemiei.Hipomagnezemia este definita ca o scadere a concentratiei normale a electrolitului in sange. Semnele si simptomele specifice acestei afectiuni sunt:spasmele musculare;convulsiile;slabiciunea musculara;confuzia;aritmiile.In cazul hipermagnezemiei, aceasta este caracterizata de o crestere a nivelului de magneziu in sange. Astfel, pacientii se prezinta cu urmatoarele semne si simptome:oboseala;slabiciune musculara;dificultati ale respiratiei;greata;varsaturi.Printre factorii care se asociaza cu modificarea concentratiei magneziului se regasesc:consumul excesiv de alcool;malnutritia;diabetul.Este recomandata efectuarea testului pentru dozarea concentratiei de magneziu in cazul pacientelor insarcinate. Astfel, se poate diagnostica precoce un deficit al electrolitului. Daca concentratia de magneziu se mentine la un nivel scazut in sange pentru o perioada mai lunga de timp, aceasta poate conduce la aparitia preeclampsiei. Aceasta reprezinta o forma de hipertensiunea arteriala ce apare la femeile gravide, ce afecteaza atat sanatatea mamei, cat si a fatului. Mod de recoltareInainte de efectuarea testului pentru dozarea magneziului seric, pacientul este intrebat despre medicatia si suplimentele folosite. Astfel, medicul poate ajusta doza in cazul tratamentelor care influenteaza concentratia magneziului.Durata recoltarii este de aproximativ 2 minute. Proba va fi trimisa la laboratorul de analize. Rezultatele sunt furnizate in aproximativ 3 zile.InterpretareDupa efectuarea testului pentru determinarea concentratiei magneziului este recomandata vizita la medic. Acesta va realiza:interpretarea rezultatelor;stabilirea diagnosticului;informarea pacientului despre afectiunea sa;stabilirea tratamentului corespunzator;oferirea unor indicatii despre schimbarea dietei alimentare.Concentratia magneziului este masurata in mg/dL (miligrame pe decilitru). Valoarea normala a nivelului acestui electrolit este cuprinsa in intervalul 1,7-2,2 mg/dL. Aceasta poate fi diferita in functie de laboratorul unde se efectueaza dozarea.Este important de mentionat ca in unele situatii, nivelul de magneziu este influentat de echilibrul acido-bazic. In aceste cazuri, se va corecta initial valoarea pH-ului sanguin si ulterior, nivelul de magneziu, daca mai este necesar.Valori scazute Valorile scazute ale magneziului sunt asociate cu:malnutritia;consumul excesiv de alcool;diareea cronica;preeclampsia;colita ulceroasa;diabetul;boala Crohn.Pacientii cu deficit de magneziu pot introduce in dieta urmatoarele alimente:fructe uscate;ciocolata neagra;lactate degresate;ierburi aromatice;banane;peste;avocado;soia;nuci si seminte (migdale, caju, pecan);legume cu frunze verzi.Valori crescuteConcentratia sanguina crescuta a magneziului este cauzata de urmatoarele afectiuni:patologii renale;boala Addison;administrarea de laxative care contin in compozitia lor magneziu;cetoacidoza diabetica;deshidratare;utilizarea medicamentelor antiacide;Magneziul este un electrolit, care este responsabil de functionarea corespunzatoare a organismului. De asemenea, acesta nu poate fi produs de organism. Concentratia de magneziu este asigurata de consumul de alimente și suplimente alimentare. Scaderea nivelului sanguin al acestui electrolit este o consecinta a diareei, malnutritiei si diabetului. De asemenea, valorile crescute pot fi asociate cu deshidratarea si boala Addison. Se recomanda efectuarea testului pentru dozarea magneziului pentru a diagnostica precoce afectiunile care produc aceste modificari. De asemenea, prin instituirea tratamentului corespunzator pacientul poate evita aparitia complicatiilor bolii.Sursa:   www.ucsfhealth.org, https://www.ucsfhealth.org/medical-tests/magnesium-blood-test, accesat la data de 20.04.2023;www.medlineplus.gov, https://medlineplus.gov/lab-tests/magnesium-blood-test/, accesat la data de 20.04.2023;www.mountsinai.org, https://www.mountsinai.org/health-library/tests/magnesium-blood-test, accesat la data de 20.04.2023;www.labtestsonline.org.uk, https://labtestsonline.org.uk/tests/magnesium, accesat la data de 20.04.2023;www.webmd.com, https://www.webmd.com/a-to-z-guides/magnesium-test, accesat la data de 20.04.2023.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  