Antigen (Ag) HBs   Informatii generaleNedureros, rapid si accesibil, testul  identifica in ser antigenul HBs sau antigenul de suprafata care constituie primul marker serologic al infectiei cu virusul hepatitic B (VHB). Ag HBs este prezent cu cateva saptamani inainte de aparitia simptomelor clinice si aparitia altor markeri biochimici in hepatita B. Este un marker de infectiozitate a sangelui, atesta prezenta virusului hepatitei B in organism si poate fi detectat atat in cursul infectiei acute, cat si cronice cu VHB.Testarea Ag HBs poate fi calitativa sau cantitativa.Hepatita B este o infectie hepatica grava care provoaca inflamatia ficatului, cauzata de virusul hepatitei B (VHB). Poate fi acuta sau cronica. Desi in majoritatea cazurilor boala este autolimitata, 5-10% dintre adulti si 90% dintre sugarii infectati vor suferi diferite forme de cronicizare a bolii. Hepatita cronica de tip B poate evolua spre complicatii de tipul cirozei si carcinomului hepatocelular, care pot pune viata pacientului in pericol.Cele mai frecvente modalitati de transmitere a virusului hepatitei B (HBV) sunt urmatoarele:Contact sexual neprotejat cu o persoana infectata, prin lichid seminal, vaginal sau menstrual;Prin refolosirea seringilor și acelor contaminate, care nu au fost sterilizate;In timpul interventiilor stomatologice, medicale sau chirurgicale, in cazul in care instrumentarul contaminat nu a fost sterilizat corect;Prin transmitere perinatala, de la mama la fat.Virusul hepatitei B (HBV) este un virus de tip ADN din familia Hepadnaviridae. Are la suprafata o serie de lipoproteine, care se numesc antigen de suprafata (pe scurt Ag HBs, numit anterior antigen Australia). Antigenul HBs sau antigenul de suprafata, este primul marker serologic care apare in ser dupa infectia cu VHB si este de obicei prezent cu 1-6 saptamani inainte de aparitia simptomelor clinice si aparitia altor markeri biochimici. Din motive necunoscute, este sintetizat in exces in timpul ciclului de viata al virusului.AgHBs apare in mod caracteristic in sange in timpul perioadei de incubatie a bolii, care este relativ lunga (60 la 150 de zile cu o medie de 90 de zile), poate persista timp de 1-4 luni in cazul unei infectii virale acute si dispare in convalescenta. Poate dura pana la sase luni pentru ca un test de sange pentru hepatita B, cum este testul pentru Ag HBs, sa arate daca o persoana si-a revenit dupa o infectie acuta.Prezenta sa implica infectiozitatea sangelui, iar persistenta dupa un interval de 6 luni, intalnita la aproximativ 10% dintre adulti, atesta esecul eliminarii virusului HB din organism, pacientii devenind purtatori asimptomatici ai virusului (frecvent la copii) sau dezvoltand o hepatita cronica de tip B.Anticorpul protector corespunzator (anticorp anti-HBs) apare saptamani sau luni mai tarziu, dupa recuperarea clinica, si persista de obicei toata viata; astfel, detectarea acestuia indica infectia anterioara cu VHB si imunitate relativa.Infectia cu VHB la femeile insarcinate pune probleme deosebite din cauza potentialului ridicat de transmitere la fat. Copiii nascuti din mame infectate au un risc de 70 pana la 90% de a dobandi hepatita B in timpul nasterii cu exceptia cazului in care sunt tratati cu imunoglobulina pentru hepatita B (HBIG) si sunt vaccinati imediat dupa nastere.Transmiterea transplacentara precoce poate sa apara, desi este rara. Riscul cronicizarii hepatitei B la nou nascutul infectat este deosebit de ridicat.Testele HBsAg sunt utilizate in cadrul procedurilor de diagnosticare pentru a identifica persoanele infectate cu HBV si pentru a ajuta la prevenirea transmiterii virusului prin sange si produse din sange.Detectarea AgHBs este esentiala in diagnosticarea si monitorizarea hepatitei B. Cu toate acestea, in aproximativ 5 % din cazurile de hepatita acuta VHB si intr-un procent foarte redus  din cazurile de hepatita cronica VHB, AgHBs ramane nedetectabil (hepatita B AgHBs negativa). In aceste cazuri, diagnosticul se stabileste prin determinarea anticorpilor anti HBc sau a ADN viral - pentru virusul hepatitic B.Indicatii test Ag HBsDeterminarea Ag HBs este recomandata pentru:In scop de screening (depistare precoce la persoane asimptomatice) testarea Ag HBs este recomandata pentru:toate femeile insarcinate la prima vizita prenatala;toti nou-nascutii nascuti din femei AgHBs pozitive dupa finalizarea seriei de vaccinare anti-VHB;imigranti din regiuni cu endemicitate mare sau intermediara pentru VHB;adulti nevaccinati cu risc crescut de expunere la virusul HBpersoane cu niveluri serice crescute de ALT/AST cu etiologie necunoscuta;persoane cu riscuri comportamentale si consumatori de droguri injectabile;pacienti cu hemodializapersoane cu terapie imunosupresoarescreening-ul produselor de sange si donatorilorpersoanele pozitive HIVpersoane care au avut contact familial, sexual sau casnic cu o persoana cunoscuta sau suspectata a avea hepatita B.lucratori din domeniul sanatatii expusi riscului de contaminare cu virusul hepatitei B (stomatologi, chirurgi, personal de laborator, personal din serviciile de urgenta, OG, asistente medicale, etc)Diagnosticarea infectiilor acute sau cronice cu virusul hepatic BDiagnosticarea infectiilor acute sau cronice cu virusul hepatic BDiagnosticarea infectiei neo-nataleMonitorizarea evolutiei bolii si a eficientei tratamentului antiviralAgHBs cantitativ furnizeaza informatii despre activitatea bolii care nu se limiteaza numai la estimarea replicarii virale, ci si evaluarea capacitatii sistemului imun al gazdei de a controla infectia VHB.Diagnosticarea unei infectii cu VHB poate necesita interpretarea de catre medic a mai multor markeri serologici, de exemplu: Anti-HBs, Ac-anti HBc, HBeAg, ADN –VHB, etc.De ce sa faci testarea antigenului HBs?Testarea antigenului HBs este rapida, accesibila si nedureroasa si poate oferi date privind existenta unei infectii cu virusul hepatitic B.Este important sa faci testul daca ai fost expus riscului de hepatita B, de exemplu in urmatoarele situatii.Lucrezi cu produse de sange sau fluide sau ai fi putut fi expus contaminarii cu intrumentar incorect sterilizat (servicii de manichiura-pedichiura, tatuaje, stomatologie, etc)Provii din comunitati, zone unde prevalenta hepatitei B este ridicataEsti gravidaTe afli intr-una din grupe de risc (parteneri sexuali multipli, comunitati homosexuale, consum de droguri injectabile, etc)Faci hemodializa sau iei medicatie imunosupresoareAi fost in contact cu o persoana diagnosticata cu hepatita B in familie sau cercul apropiatEsti nevaccinat impotriva hepatitei BDesi simptomele pot fi minore sau chiar lipsi, testarea iti poate fi recomandata daca prezinti unele simptomele intalnite in hepatita, care pot include:Dureri de muschi sau articulatiiDureri de stomacPierderea poftei de mancareFebra usoaraScaun moale si deschis la culoare (diaree)Lipsa de energieConstipatieAi pielea sau ochii galbeni (icter)Urina brunaPeste 90% dintre persoanele care fac hepatita acuta B ca adulti isi revin in cele din urma de simptome, iar disparitia AgHBs poate confirma evolutia favorabila a bolii.Posibilitatea cronicizarii hepatitei B si evolutia insidioasa a acesteia intr-un procent dintre cazuri catre ciroza hepatica sau carcinom hepatocelular, impune sa te testezi daca exista suspiciunea persistentei virusului HB in ficat (simptome, semne clinice sugestive sau investigatii paraclinice si de laborator alterate ( ex.  ecografie, transaminaze, GGTP, etc).Mod de recoltareRecoltarea se efectueaza dimineata, pe nemancate.Determinarea Ag HBS este simpla si nedureroasa, implica prelevarea unei probe de cativa mililitri de sange venos. RezultateEste foarte posibil ca uneori sa se obtina un rezultat slab pozitiv, cu o valoare de sub < 200, iar atunci este nevoie de investigarea altor markeri pentru diagnosticarea infectiei cu virusul hepatic B.O persoana care are AgHBs pozitiv, este considerata a fi infectata, iar persistenta AgHBs pentru mai mult de 6 luni indica o infectie cronica.Valori normale– AgHBs cantitativ <0.05 UI/mL.Unde se recolteazaIn toate punctele de recoltare ale reteleiDurata eliberarii rezultatelorIn medie, 3 zile lucratoare. Bibliografie:www.verywellhealth.comemedicine.medscape.comwww.cdc.govwww.urmc.rochester.edu/Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  