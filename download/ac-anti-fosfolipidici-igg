Ac anti fosfolipidici IgG 116.00 Lei Contacteaza-ne   DescriereAnticorpii anti-fosfolipidici sunt imunoglobuline sintetizate de sistemul imunitar indreptate impotriva fosfolipidelor, a proteinelor care interactioneaza cu acestea, dar si a complexelor formate de fosfolipide si proteine. Desi anticorpii se formeaza ca urmare a contactului sistemului imunitar cu particule straine, in cazul bolilor autoimune, anticorpii se formeaza impotriva structurilor proprii organismului. Formarea anticorpilor anti-fosfolipidici este specifica pentru sindromul antifosfolipidic, dar pot fi prezenti si in cadrul altor patologii, precum:lupusul eritematos sistemic;scleroza sistemica;artrita reumatoida;unele neoplazii;HIV (infectia cu virusul imunodeficientei umane).Prezenta anticorpilor anti-fosfolipidici este asociata frecvent cu tulburari de coagulare si formarea trombilor. Una dintre caracteristicile sindromului antifosfolipidic este reprezentata de avorturile spontane recurente si de nasterea prematura. Acestea sunt cauzate de prezenta anticorpilor anti-fosfolipidici. Sindromul antifosfolipidic poate fi:primar - este singura patologie autoimuna prezenta la pacient;secundar - este insotit de o alta boala autoimuna.Printre tipurile de anticorpi anti-fosfolipidici se afla:anticorpii anti-cardiolipina;anticorpii anti-fosfatidilserina;anticorpii anti-beta 2 glicoproteina;anticoagulantul lupic.IndicatiiDozarea anticorpilor antifosfolipidici este recomandata de medic cand este suspectata prezenta sindromului antifosfolipidic. Astfel, analiza este indicata cand pot fi observate urmatoarele:tromboze recurente;avorturi spontane repetate;eclampsie;nastere prematura;nasterea unui fat mort, dar normal din punct de vedere morfologic.Suspiciunea de sindrom fosfolipidic apare in special cand episoadele de tromboza se manifesta la tineri, fara o cauza evidenta de tulburari de coagulare. Trombozele pot afecta orice organ, iar severitatea acestora este dependenta de localizare si de marimea trombului.Dozarea anticorpilor anti-fosfolipidici este recomandata si pacientilor cu boli ale tesutului conjunctiv sau cei diagnosticati cu lupus. Aproximativ jumatate dintre pacientii cu lupus prezinta acesti anticorpi.Pregatirea pentru analizaEfectuarea acestei analize nu necesita o pregatire speciala. Recoltarea probei poate fi realizata in orice moment al zilei.Mod de recoltareProcedura de prelevare a probei de sange are o durata de aproximativ 5 minute. In cele mai multe dintre situatii, se prefera abordul unei vene de la nivelul plicii cotului. Etapele care sunt parcurse pentru obtinerea probei de sange sunt reprezentate de:plasarea garoului la nivelul bratului;asepsia zonei plicii cotului;realizarea punctiei venoase;stocarea probei de sange intr-un recipient special (vacutainer);indepartarea garoului;aplicarea unui plasture.Este indicat ca dupa finalizarea prelevarii, pacientul sa mentina o presiune usoara la nivelul zonei de unde a fost recoltat sangele. In acest mod, este favorizata oprirea sangerarii, iar riscul de formare al echimozelor este diminuat. De asemenea, pentru a preveni complicatiile, este indicat a evita ridicarea greutatilor in primele minute de la recoltare.InterpretareRezultatele sunt furnizate de catre laboratorul de analize medicale in cateva zile. Este important ca rezultatele sa fie interpretate de medic. Acesta analizeaza informatiile obtinute in cadrul examenului clinic, al istoricul medical si al investigatiilor medicale efectuate si determina care sunt cele mai optime masuri terapeutice pentru ameliorarea starii de sanatate a pacientului.Valori scazuteAbsenta anticorpilor anti-fosfolipidic indica lipsa sindromului fosfolipidic. Insa, daca simptomele persista, medicul va recomanda efectuarea unor investigatii suplimentare.Valori crescuteDetectarea anticorpilor anti-fosfolipidici intr-un titru crescut este sugestiva pentru sindromul fosfolipidic. In aceasta situatie, medicul va prescrie tratamentul optim.Dozarea anticorpilor anti-fosfolipidici este o analiza care permite identificarea si stabilirea titrului acestor anticorpi. Acesta investigatie contribuie la stabilirea diagnosticului de sindrom fosfolipidic. In acest mod, medicul poate recomanda tratamentul adecvat.Â Sursa:www.ouh.nhs.uk, https://www.ouh.nhs.uk/immunology/diagnostic-tests/tests-catalogue/anti-phospholipid-antibodies.aspx, accesat la data 30.10.2023;www.hopkinslupus.org, https://www.hopkinslupus.org/lupus-tests/antiphospholipid-antibodies/, accesat la data 30.10.2023;www.nhs.uk, https://www.nhs.uk/conditions/antiphospholipid-syndrome/diagnosis/, accesat la data 30.10.2023;www.urmc.rochester.edu, https://www.urmc.rochester.edu/encyclopedia/content.aspx?contenttypeid=167&contentid=antiphospholipid_antibody, accesat la data 30.10.2023.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  