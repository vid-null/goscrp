Pertussis Test Contacteaza-ne   DescriereBordetella pertussis este un cocobacil Gram negativ, aerob, încapsulat, patogen strict uman, implicat în majoritatea cazurilor de tuse convulsivă (peste 90%). Se transmite direct, aerogen, în perioadele catarală și convulsivă ale bolii. Are o importanță mare la sugari, unde poate determina complicații severe. Denumirea populară este de ,,tuse măgărească”.Boala prezintă o periodă de incubație cu o medie de 7 zile, evoluția prezentând ulterior 3 etape: catarală, convulsivă (paroxistică) și convalescența, fiecare cu durată de aproximativ 1-2 săptămâni. Imunitatea apărută după boală este durabilă, rar putând surveni reîmbolnăvirea, însă imunitatea după vaccinare este temporară și după 5-10 ani apare riscul de îmbolnăvire.Adulții tineri și adolescenții prezintă forme ușoare, atipice de boală, cu manifestări nespecifice de infecție de tract respirator. Însă pentru copiii mici , până în 2 ani, Bordetella pertussis rămâne o cauză semnificativă de morbiditate și mortalitate.Complicațiile apărute pot cuprinde manifestări respiratorii (pneumonie, bronșiectazii, atelectazii, pleurezii, pneumotorax, emfizem mediastinal), neurologice (encefalopatie hipoxică, convulsii, encefalită), mecanice (hernie, prolaps rectal), hemoragice (hemoptizie, hemoragii subconjunctivale, hematoame epidurale, melenă, peteșii, hemoragie cerebrală), otită medie, surditate, cecitate, comă și moarte.IndicatiiTestarea se efectuează pentru stabilirea diagnosticului precoce de infecție cu Bordetella pertussis la pacienții cu simptomatologie sau cu suspiciune de infecție.InterpretariPrezența anticorpilor specifici anti-Bordetella pertussis de tip IgA într-o singură probă, poate indica o boală acută și este sugestivă pentru o infecție recentă. La sugarii infectați, anticorpii Bordetella pertussis nu pot fi inițial detectați, dar nivelul lor începe să crească la 6-7 săptămâni după infectare.Anticorpii de tip IgG anti-Bordetella pertussis sunt detectați în serul pacienților vaccinați, la nou-nascuți, ca rezultat al transferului placentar de anticorpi și în perioada de convalescență.Fii la curent cu toate produsele noastre!Aboneaza-te la newsletterul nostru pentru a ramane in contact cu toate actualizarile produselor  Nume  Prenume  Email  Telefon  Sex   Sex M    Sex F  Varsta   18 - 24    25 - 34    35 - 44    45 - 54    55 - 64    +65  